בבוקר קמנו,  התארגנו,  המרנו דולרים לדונג ויצאנו לעבר מחילות קו צ\'י באוטובוסים מקומיים (13000 דונג לכיוון). 
לקח לנו קצת זמן עד שמצאנו את האוטובוס הנכון..  נו מה הפלא?  כשנמצאים בתחנה הנכונה ונהג אופניים - מונית מתעקש לקחת אותנו לתחנת האוטובוס הנכונה וממש מתעצב בשבילנו שאנחנו תקועים ב\"אמצע שום מקום\". 
הביקור במחילות היה קצר וקולע ובמהלכו נכנסנו למחילות,  שמענו על מורשת הקרב הוייטנאמית, ראינו כלי נשק וייטנאמים פרימיטיביים ואכלנו ירק משונה. 
ליד המקדש נכנסנו למקדש זיכרון  (או משהו בסגנון) וטיילנו לאורך שפת נהר סייגון שעובר בסביבה. 
כשחזרנו קפצנו לשוק binh tay שבו לדוכן דוחסים סחורה של רשת שלמה,  במקום כמות עצומה של כובעים,  בדים,  קוסמטיקה ועוד. 
לפני שחזרנו למלון אכלנו ארוחת ערב בבית חב\"ד. 
בהו צ\'י מין יש רמזורים אבל משום מה אף אחד לא מתייחס אליהם..  מצב שבו רכבים נוסעים נגד כיוון התנועה או רחמנא ליצלן במאונך לכיוון התנועה  (רכב שמפלס את דרכו דרך רכבים שמגיעים מימינו/ משמאלו) מאוד נפוץ. עושה רושם שחוק התנועה שהולכים לפיו הוא להדחף מהר ולהשאר בחיים.. אנחנו לא נעיז לנסות לנהוג כאן.. 
כשהגענו למלון החלטנו לנסוע למחרת לאיזור דלתת המקונג..  ביררנו בקבלה איך מגיעים ל my tho,  הצטיידנו באוכל ושתייה לנסיעה והלכנו לישון. 