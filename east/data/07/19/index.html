החלטנו שהיום אנחנו בחופש אז לא שמנו שעון מעורר. 
התעוררנו בסביבות השעה 10:30, אכלנו ארוחת בוקר קלילה ויצאנו לתחנה המרכזית הצפונית לרכוש כרטיסי נסיעה ל giuzhaigou למחר. כשהגענו לתחנה היו לנו 2 אפשרויות: לגשת לתחנת האוטובוס או לגשת לטרמינל האוטובוסים. בחרנו ללכת לתחנת האוטובוס. זאת הייתה טעות כי זאת הייתה למעשה תחנת אוטובוסים עירונית. פנינו לטרמינל האוטובוסים (תחנה מרכזית בינעירונית) ושם קנינו את כרטיסי הנסיעה.  מה שהיה מעניין בתחנה זה שהכניסה לעמדת הכרטיסים הייתה בעצם הכניסה לאולם ההמתנה (דבר חריג בסין). חזרנו למרכז העיר ואכלנו ארוחת צהריים במקדונלדס. אחרי הארוחה חזרנו למלון  (בדרך נתקלנו בזוג נערות בלבוש מגוחך במיוחד) ותכננו מעט את הימים הקרובים. לקראת ערב הלכנו לאכול ארוחת ערב במסעדה הצמחונית מהימים האחרונים. אחרי ארוחת הערב הלכנו לכיכר Tianfu לחזות ב\"מופע האורות\" שעל גבי הבניינים הסמוכים. קנינו בסופר מרקט גדול בסביבה מספר מצרכים לקראת הנסיעה של מחר וחזרנו למלון. 