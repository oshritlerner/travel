קמנו בבוקר ליום ערפילי,  אכלנו ארוחת בוקר וחיכינו שהערפל יתפזר. 
הערפל לא התפזר אז בשעה 11:00 עשינו צ\'ק האוט, שמרנו את התיקים בקבלה ונסענו באוטובוס לעבר הבודהה הגדול. 
כשהגענו למקום שילמנו כניסה (מחיר גבוה למרות הנחת סטודנט שקיבלנו). 
במקום היו מספר מקדשים (עם המון אש) ותצפית על הבודהה הגדול מלמעלה. 
בהתחלה חשבנו לרדת במדרגות לעבר הרגליים (המקדשים היו בסמוך לראש הפסל).  אך מכיוון שהיו המון אנשים בדרך למטה, ויתרנו על זה. 
ירדנו למטה בדרך מהירה והלכנו למעגן הסירות לקחת מעבורת כדי לקבל תצפית טובה על הפסל. 
המחיר של השייט במעבורת היה גבוה מאוד אבל לא הייתה לנו ברירה אלא לשלם. 
השייט במעבורת ארך כ 30 דקות במהלכן היינו כ 10 דקות מול הפסל. 
לאחר השייט חזרנו למלון ונסענו לתחנה המרכזית. 
בתחנה המרכזית קנינו כרטיסי נסיעה ל emei shan (בעזרת הבחורים הסינים אותם פגשנו אתמול ושטיילנו איתם היום). למרות שהאוטובוס היה אמור לצאת בשעה 17:30 יצאנו לדרך בשעה 16:45.
תוך כ 45 דקות הגענו ל Baoguo ובעזרת הבחורים הסינים מצאנו חדר זול ואיכותי ללילה. 
עשינו כביסה, אכלנו ארוחת ערב במלון, עשינו סיבוב קצר באיזור המלון וחזרנו לחדר לארגן את התיקים לקראת הטיול של הימים הקרובים להר הסמוך. 