קמנו בבוקר (בקושי),  התארגנו והתחלנו ללכת לכיוון הכניסה לעמק Shuangqiao. המרחק היה גדול מדי אז עצרנו מונית בדרך. הנהג דרש מחיר מופקע אז המשכנו ללכת ואז הוא הוריד לנו את המחיר בחצי. תוך כ 5 דקות הגענו לכניסה, קנינו כרטיסים (בהנחת סטודנט) וניגשנו למכולת סמוכה לקנות קצת אוכל ושתייה למשך היום. 
חזרנו לכניסה, עלינו על ההסעה ויצאנו לדרך. לאחר רבע שעה האוטובוס עצר והתחלנו ללכת. לאחר כ 10 דקות ביקשו מכולם לחזור לאוטובוס. מסתבר שיש 5 נקודות מרכזיות בעמק וכדי ללכת בהם צריך קודם להגיע לנקודה האחרונה. 
המשכנו לנסוע כחצי שעה שבסופה הגענו לנקודה האחרונה. עשינו סיבוב קצר במקום ועלינו על האוטובוס שייקח אותנו לנקודה השנייה. בנקודה השנייה היה רק סוג של מקדש לא מעניין אז התחלנו ללכת ברגל לכיוון הנקודות הבאות. 
הלכנו כ 7 שעות במהלכן עברנו בנקודות העיקריות ובדרך נהננו מנוף יפה ומאווירה נעימה. בנקודה הרביעית מספר עובדים אמרו לנו שהדרך הצדדית (בה הלכנו) לא תקינה אז הלכנו על הכביש הראשי (עברו בו אולי 4 מכוניות בזמן שהלכנו) ולאחר כ 2 ק\"מ חזרנו לדרך הצדדית (היא הייתה תקינה).  המשכנו ללכת עד שראינו שלט המצביע על נקודה עיקרית והחלטנו ללכת בדרך הצדדית עד אליה.(מעניין שלא ראינו אף מטייל שהלך בדרך הצדדית מכיוון שבשבילנו זה היה כל המהות של הטיול היום.)
חשבנו שזאת הנקודה האחרונה אך כשהגענו לנקודה הבנו שזאת לא \"נקודה עיקרית\". החלטנו לעלות על אוטובוס שייקח אותנו לסיום/התחלת המסלול. 
תוך כרבע שעה הגענו אל נקודת הסיום והתחלנו ללכת לעבר העיירה. במהלך הדרך ניסינו לעצור טרמפים עד שלאחר מספר דקות זוג מטיילים סינים עצר לנו. הגענו אל העיירה והלכנו לגסטהאוס לנוח מעט.  לקראת ערב הלכנו לקנות מספר מצרכים למחר ואכלנו ארוחת ערב בינונית ביותר (אנחנו מתחילים להתגעגע לאוכל סיני איכותי). 
כשחזרנו לגסטהאוס \"תפסנו על חם\" את העובדת בגסטהאוס רוקדת מול המראה לצלילי מוסיקה רועשת -  ככה זה כשאין הרקדה המונית. 