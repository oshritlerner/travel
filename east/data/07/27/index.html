קמנו מוקדם בבוקר (05:20) סיימנו לארגן את התיקים וירדנו לחפש מונית לתחנה המרכזית. בעזרת מנהל המקום מצאנו רכב (פרטי, לא מונית) שייקח אותנו במחיר לא גבוה מדי. 
הגענו לתחנה המרכזית ועלינו ראשונים לאוטובוס. מסתבר שבאוטובוס היו הנהג והסדרן מהנסיעה הלוך. 
התיישבנו במקומות טובים והכנו את עצמנו לנסיעה נוראית. 
הנסיעה אכן הייתה נוראית אבל לפחות הפעם צילמנו קצת את הדרך ושוחחנו עם 2 בחורות סיניות, מה שהעביר לנו את הנסיעה. 
מסתבר שהבנות לא ידענו מה זה דגני בוקר, גם כשהראנו להן תמונות זה לא עזר. כשניסינו להסביר להן מה זה ואיך אוכלים את זה הבנו שפערי התרבויות גדולים משחשבנו. 
הגענו ל guangyuan בסביבות 12:30 וניגשנו ישר לתחנת הרכבת (אחרי שנפרדנו מהבחורות) לרכוש כרטיסים ל  xian. הרכבת הקרובה (רכבת מהירה) הייתה בשעה 14:30 ורצינו לעלות עליה. לצערנו אזלו הכרטיסים. למרבה הפלא אזלו הכרטיסים לכל השבוע הקרוב. החלטנו לנסוע בקרון שינה (במיטה) אבל גם זה לא היה לימים הקרובים. 
נאלצנו לקחת רכבת לילה בישיבה. 
נשארנו לנו כ 6 שעות עד לנסיעה אז החלטנו לנסוע למרכז העיירה לקנות קצת אוכל. 
הבעייה הייתה התיקים הגדולים שדי מבאס להסחב איתם. אושרית פנתה למודיעין שבתחנת רכבת וניסתה להבין אם יש שירות של שמירת חפצים במקום. אחרי כ 15 דקות של דיבורים הכווינו אותנו למקום.  הנחנו את התיקים (בתשלום סמלי) ולקחנו אוטובוס למרכז העיירה. 
ירדנו קרוב לקניון ושם עשינו קניות ולאחר מכן אכלנו ארוחת צהריים בקניון (סנדוויצ\'ים). לאחר מכן הלכנו להטעין כסף בחשבון סלולר.  מסתבר שלמרות שאנחנו לקוחות של  China mobile  - החברה עם מספר הפרסומות / חנויות / משווקים  הגדול ביותר, מסתבר שזאת משימה לא פשוטה בכלל. כמעט באף מקום לא הבינו מה אנחנו צריכים. מותשים מהמנטליות של העובדים בחברה חזרנו באוטובוס לתחנת רכבת. 
חיכינו עד 18:00 ואז עלינו לרכבת. 
ללא ספק זאת הייתה הנסיעה הגרועה ביותר שלנו ברכבת אי פעם. 
מסתבר שבשביל המקומיים שנוסעים ברכבת לילה, הלילה הוא כמו יום.  אוכלים, שותים, מעשנים, משחקים, שומעים מוזיקה, רוקדים ומה לא.  רק לא להיות בשקט.  באופן לא ברור גם האורות דלקו באופן מלא במשך כל הנסיעה. כאילו שלא מספיק הנסיעה גרועה, מספר העצירות הלא ברורות במשך הנסיעה לפרקי זמן ארוכים רק הוסיפו לתחושת היאוש. 
למעשה עד השעה 05:30 בה הגענו ל  xian לא היו יותר מ 2 דקות רצופות של, שקט. 
כשהגענו אל  xian ניגשנו ישר למלון אותו הזמנו לפני הנסיעה ברכבת. משום מה החדר לא היה מוכן והזמינו אותנו להמתין רק שעתיים וחצי עד שהחדר יהיה מוכן. כמובן שלא הסכמנו ובאופן הזוי לחלוטין אחרי כ 10 דקות של המתנה מצאו לנו חדר פנוי (לא ברור איך זה יכול לקרות פתאום). 
כשנכנסנו לחדר ראינו שהוא ממש עלוב וממש לא מה שציפינו לקבל (חדר עסקים עם מחשב - החדר ברמה הגבוהה ביותר במלון). ביטלנו את ההזמנה (כמובן שקיבלנו את הכסף בחזרה) והלכנו למלון אחר קרוב (הזמנו חדר לפני שיצאנו לכיוונו). 
במלון השני החדר היה לטעמנו. 
התקלחנו והלכנו לישון. 