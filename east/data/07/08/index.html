כיוונו שעון מעורר לשעה 06:30. כשהתעוררנו השמיים היו קודרים אז חזרנו לישון. 
קמנו מהמיטה בסביבות 11:00 ליום שמשי במיוחד. 
אכלנו ארוחת בוקר קלילה,  כיבסנו את התיקים שלא עברו כביסה כבר יותר מדי זמן וירדנו לאכול ארוחת צהריים בגסטהאוס. 
אושרית הציעה שנלך בשיטה הסינית ונבחר את המצרכים בעצמנו וכך עשינו. בחרנו: פלפל, עגבניות, בצל, פטריות ואורז עם ביצה וציפינו לראות מה ייצא מזה. 
קיבלנו תבשיל ירקות נחמד לצד האורז עם הביצה. זאת הייתה הארוחה הכי טובה שאכלנו בתקופה האחרונה. 
לאחר הארוחה החלטנו להסתובב באיזור הנחל הסמוך לעיירה. 
התחלנו ללכת במורד הכביש עד שהגענו לגשר.  מהצד השני של הגשר הייתה דרך בטון לצד הנחל.  התחלנו ללכת על השביל ובדרך ראינו סוסים והרבה הרבה תותים.  רונן ניסה תות (עם כל החשש הנלווה) ומסתבר שהתותים אכילים ואפילו טעימים :). 
המשכנו ללכת על דרך הבטון עד שבמפתיע הגענו לסופה. בסוף הדרך היה מונח סלע גדול.  לא ממש ברור מה זה אמור להיות.. 
בסמוך לשביל הבטון היה גשר נוסף (לגדה שממנה באנו). חצינו את הגשר ועלינו במעלה הגבעה בדרך תלולה יחסית. במעלה הגבעה חיכה לנו השביל שמוביל לעיירה. 
חזרנו למלון ונחנו עד הערב. 
בערב יצאנו לחפש מקום לאכול בו (בשיטה של הצהריים).
בדרך ראינו מלא מכוניות נכנסות לעיירה והרבה קבוצות של תיירים סינים. 
פתאום העיירה התעוררה לחיים. 
הגענו למסעדה וביקשנו: פלפל, עגבניות, בצל (ירוק), פטריות,  שום ואורז לבן. 
חיכינו בציפייה לראות מה נקבל ולמרבה הפלא קיבלנו ארוחה שונה למדי מהצהריים.  קיבלנו ירקות מוקפצים, תבשיל עגבניות ואורז לבן. 
מעניינת השיטה של: תן לטבח את המצרכים והוא כבר ייבחר מה להכין לך איתם. 
כשבאנו לשלם על הארוחה (28 יואן) כדי להקל על מתן העודף שילמנו 103 המלצרית הסתבכה ולקחה רק את ה 100 אחרי הרבה מחשבה היא החזירה לנו 78.. מוזר שהיה לידה מחשבון ועדיין היא הסתבכה..  אושרית הראתה לה במחשבון את החישוב והחזרנו לה את מה שהגיע לה.
בדרך חזרה לגסטהאוס שמענו מוזיקה רועשת, וכשהמשכנו ראינו שבאמצע העיירה מתקיים מופע של \'\'זמר\'\' סיני.
כשחזרנו לגסטהאוס ביקשנו ממנהלת המקום שיכינו לנו למחר בבוקר אוכל (את אותה ארוחה שאכלנו היום בצהריים) כדי שניקח איתנו לטיול.