התעוררנו מוקדם בבוקר, אכלנו ארוחת בוקר במלון והלכנו לתחנה המרכזית לברר על נסיעה ל rilong. הנהגת איתה דיברנו לפני מספר ימים הייתה בתחנה וקבענו לנסוע איתה בעלות של 70 יואן לאדם. 
חזרנו למלון עשינו צ\'ק האוט (מסתבר שהיינו צריכים לשלם על בקבוקי המים) וחזרנו לתחנה המרכזית. עלינו על המיני-ואן ויצאנו לדרך.  אחרי כשעה וחצי של נסיעה (המקומיים שלמו עליה 20 יואן) הנהגת ביקשה מאיתנו להחליף מיני ואן. שאלנו אותה כמה עולה הנסיעה מהמקום בו אנחנו נמצאים עד ל rilong והיא טענה ש 40 יואן (לא כל כך הוגן אבל לא נורא) כשעלינו על המיני-ואן השני ראינו שנוסעים אחרים משלמים 10 יואן ואחרי שעה יורדים (סה\"כ נסענו עם המיני-ואן שעה וחצי).  כשהגענו אל היעד הבנו שהמחיר שביקשו מאיתנו לא הוגן (בלשון המעטה) שילמנו לנהג 70 יואן על שנינו.  הנהג לא הסכים ורצה תשלום כפול. בסופו של דבר השארנו אצלו את הכסף (70 יואן לשנינו) והלכנו - חצוף! 
חיפשנו מקום לינה ללילה והגסטהאוס הראשון שראינו היה סביר (וזול) אז החלטנו להשאר בו. 
נחנו מעט ויצאנו לעיירה לסיבוב ולחפש מקום לאכול בו.  לא ממש מצאנו איפה לאכול אז בסופו של דבר אכלנו בגסטהאוס. 
נחנו,  עשינו כביסה ולקראת ערב יצאנו לברר קצת על האטרקציות באיזור.  לא ממש מצאנו מישהו מקומי שאפשר לדבר איתו אבל מצאנו תייר מערבי שהזמין אותנו לגסטהאוס שלו שם פגשנו את החברים שלו שסיפקו לנו מעט מידע. הם הזמינו אותנו להצטרף אליהם לארוחת ערב אז הסכמנו. מסתבר שהם סטודנטים (מטקסס) בתוכנית להחלפת סטודנטים. 
לאחר הארוחה חזרנו לגסטהאוס. 