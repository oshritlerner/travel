קמנו בבוקר, אכלנו ארוחת בוקר, עשינו צ\'ק האוט והלכנו לתחנה המרכזית. הגענו כחצי שעה לפני שעת היציאה אז תפסנו מקום טוב באוטובוס. 
יצאנו לדרך ב 10:15 נלהבים מזה שסוף סוף נגיע ל Jiuzhaigou אחרי כשבוע. 
השליש הראשון של הנסיעה היה בדרך מהירה, ישרה ועם הרבה מנהרות. כבר התלהבנו שזאת תהיה נסיעה קלה במיוחד עד שהבנו שרק השליש הראשון נוח. שאר הנסיעה הייתה מלווה בפיתולים רבים.  הנהג מצדו צפר חצי מהנסיעה (אולי זה מה שמרגיע / מעביר לו את הנסיעה). כשעה לפני שהגענו ליעד עשינו הפסקת צהריים וניצלנו את הזמן הקצוב להכין סלט וסנדוויצ\'ים. 
בסביבות השעה 16:30 הגענו לעיר  Jiuzhaigou שרחוקה כשעה נסיעה משמורת הטבע אליה רצינו להגיע. 
בעזרת 3 סטודנטים חיפשנו מקום לינה  והחלטנו להשאר בעיר ולא לנסוע לאיזור השמורה היום (הם טענו שמונית תעלה רק 10 יואן לאדם) נקווה שזאת לא טעות. מצאנו מלון במחיר סביר (ברמה בינונית מאוד) הנחנו את התיקים, עשינו כביסה ולקראת ערב הלכנו להסתובב מעט במרכז העיר - המרכז ממש קטן. אכלנו ארוחת ערב וחזרנו למלון. 