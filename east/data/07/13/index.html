קמנו מוקדם בבוקר (06:30), התארגנו, אכלנו ארוחת בוקר ונסענו במטרו לתחנת הרכבת רונן חשב שהתחנת רכבת שאליה אנחנו צריכים להגיע היא התחנה שלידה עצר לנו הנהג כשהגענו ל Chengdu אז קנינו כרטיס נסיעה בשווי 4 יואן.  בסוף התברר שמדובר בתחנת הרכבת הצפונית, שממש קרובה למלון (כרטיס עולה רק 2 יואן). כשהגענו לתחנת רכבת חיכינו בסבלנות בתור וכשהגיע התור שלנו שלח אותנו הפקיד לתור אחר. ניסינו להבין למה וכששאלנו הוא קרא למישהי אחרת שקיבלה אותנו (החצוף לא רצה להתאמץ ולתקשר איתנו). הסתבר לנו שאין כרטיסים לרכבת של 08:30 אז נאלצנו לחכות עד 10:45.
התייבשנו עד שהרכבת הגיעה וכחצי שעה לפני שהרכבת הגיעה צפינו בתופעה מדהימה: מרבית הנוסעים עומדים בתור ומחכים לעלייה לרכבת. העלייה לרכבת הכוונה - פתיחת השערים להליכה לעבר הרכבת. הדבר הזוי מכיוון שהמושבים מסומנים ככה שלא ברור למה לעמוד כל כך הרבה זמן כדי להגיע למקום ששמור לך. 
באופן מוזר לא היו כרטיסים למקומות ישיבה אז הכנו את עצמנו לישיבה על הרצפה. לא ברור למה לא מכרו לנו כרטיס בישיבה כי כשהתחלנו לנסוע הדיילת סימנה לנו שיש מושבים פנויים. 
אחרי כחצי שעה של נסיעה מהירה ברכבת (באמת שהתגעגנו) הגענו ל qincheng. קנינו כרטיסי נסיעה חזרה ל Chengdu (נשארו רק כרטיסים לרכבת האחרונה), שתייה וקצת אוכל ועלינו על מיניבוס אל הכניסה להר האחורי. (בעזרת מקומית קנינו כרטיס הלוך חזור). 
כשהגענו למקום התחלנו ללכת תוך ציפייה למסלול המפלים המדובר. 
באופן מפתיע ראינו עיירה. המשכנו להסתובב בעיירה ולאחר זמן מסויים הגענו למקדש. כבר התחלנו לחשוד שאולי לא הגענו למקום הנכון אך לאחר מספר דקות הגענו לרכבל. 
החלטנו לקחת רכבל לעלייה ולרדת ברגל. 
כשהגענו למעלה עם הרכבל לא היה לנו ברור לאן הגענו (חוסר מידע באנגלית) אז התחלנו פשוט ללכת. בשלב מסויים הגענו לאגם שנוצר ע\"י סכר ואז הבנו איפה אנחנו נמצאים.  מסתבר שהלכנו במסלול הנכון. 
המשכנו ללכת במסלול המוביל לתחתית ההר שעבר דרך מספר רב של מפלים. 
בסביבות השעה 16:00 הגענו לתחתית הגבעה והחלטנו שנתחיל לחזור לכיוון הרכבת. 
עשינו עוד סיבוב בעיירה במהלכו נחשפנו לצורת האכסון ההזוייה של הבשרים - הבשרים נראו יבשים ושרופים,  בכל מקרה זה נראה רע מאוד. 
כשיצאנו ממתחם ההר רצינו לקחת מיניבוס לתחנת הרכבת. מסתבר שהיה תור לא קצר למיניבוס אז חיכינו כחצי שעה בתור. תוך כחצי שעה של נסיעה הגענו לתחנת הרכבת,  קנינו כרטיסי נסיעה למחר ל Leshan ואכלנו ארוחת ערב במסעדה שסמוכה לתחנת הרכבת  - מרק נודלס. 
חיכינו כ 4 שעות לרכבת ובשעה  21:54 התחלנו לנסוע. ברכבת פגשנו זוג סינים שהתרגשו לשוחח איתנו (תלמידי תיכון שהיו בטוחים שהישראלים קוראים הרבה וידועים בספריות שלהם). כשהגענו ל Chengdu נפרדנו מהם לשלום ועלינו על אוטובוס למלון (אוטובוס לילה שעצר לנו כקילומטר מהמלון). 