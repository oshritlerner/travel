קמנו בבוקר, אכלנו ארוחת בוקר במלון, התארגנו ויצאנו לסבב מקדשים בעיר. 
התחלנו בפגודת האווז הגדול. מדובר במתחם גדול שבו מקדשים (שלא ממש פעילים) והרבה חנויות של מזכרות יקרות מדי.  במרכז המתחם נמצאת הפגודה. בגלל שהראות לא הייתה טובה כל כך ויתרנו על עלייה על הפגודה לתצפית על האיזור. 
אכלנו ארוחת צהריים קלילה באיזור מתחם הפגודה ולאחר מכן המשכנו לפגודת האווז הקטן. 
ה gps לא הכווין אותנו כל כך טוב אז חצי מהדרך עשינו ברגל (את היתר עשינו באוטובוס). 
כשהגענו למקום גילינו להפתעתנו (בעזרת קבוצת צעירים מקומיים) שלא צריך לשלם דמי כניסה למתחם ולמוזיאון שבתוכו (מוזיאון xian). הסתובבנו במתחם שהכיל: גנים,  אגמים, גשרים, מקדשים, פסלים וכמובן פגודה במרכזו. 
גם הפעם ויתרנו על עלייה לפגודה לתצפית על האיזור. 
לאחר סיבוב במתחם ביקרנו במוזיאון. 
במוזיאון היו בעיקר תצוגות של עתיקות. ראינו במוזיאון: פסלים, כלי נוי, תכשיטים ועוד. 
לאחר מכן המשכנו לעבר מקדש שמונת בני האלמוות באוטובוס. 
קצת התקשנו למצוא את הכניסה למקום אז ביקשנו עזרה מבחור מקומי. 
הוא התחיל להוביל אותנו למקום והכניס אותנו למסעדה.  ביציאה מן המסעדה ניגש אלינו בחור אחר דובר אנגלית (ברמה בינונית ביותר) שהציע את עזרתו. שאלנו איפה המקדש והוא הוביל אותנו לעבר עמדת הכרטיסים. המצחיק הוא שהיציאה מן המסעדה הייתה בשטח המקדש והדרך לעמדת הכרטיסים עברה ברוב מתחם המקדש.
מחיר הכרטיס היה נמוך במיוחד (3 יואן לאדם) וכשרצינו לשלם (בשטר של 50) לא היה עודף להחזיר לנו.  הבחור שהכווין אותנו התעקש לשלם לנו על הכרטיס (לא היה לנו מספיק כסף קטן ל 2 כרטיסים). נכנסנו שוב למתחם והסתובבנו בו מעט. למעשה המקדש הזה היה הרבה יותר מעניין מהמסגד בו ביקרנו אתמול (וכמובן שהרבה יותר משתלם). לאחר הסיבוב במקום חזרנו למסעדה ממנה נכנסנו למתחם (מסעדה צמחונית) וביקשנו לאכול במקום ארוחת ערב מוקדמת. 
מכיוון שהייתה במקום הפסקת חשמל (הבנו את זה מאוחר יותר) היו במסעדה רק 2 מנות :דאמפלינגס ונודלס. מנת הדאמפלינגס הייתה גדולה במיוחד (בערך בגודל של 4-5 מנות סטנדרטיות) והנודלס הגיע בצורה של מרק.  בד\"כ אין לנו בעיה עם מרק נודלס רק שהפעם היה ממש חם. 
היה די משעשע לאכול מרק חם ולנופף במניפה תוך כדי. 
כנהוג במסעדות סיניות הגישו לנו לשולחן שתייה. רק שהפעם זה לא כל כך התאים. מים רותחים כשיושבים במבנה לא ממוזג שהטמפרטורה בו היא לפחות 35 מעלות ואחוזי הלחות בו גבוהים מאוד לא ממש עוזרים :-). 
אחרי הארוחה הזולה במיוחד (17 יואן ל 2 המנות) חזרנו למלון במטרו. 
עשינו כביסה,  תכננו מעט את הימים הקרובים וסיימנו את היום. 