קמנו ב 06:00, סיימנו לארוז את התיקים, לקחנו קצת אוכל לארוחת בוקר ויצאנו לעבר שמורת הפנדות של Chengdu. 
בתחילה נסענו במטרו (החלק הקל של הנסיעה).  לאחר מכן הלכנו לתחנת האוטובוס.  משום מה האוטובוס לא עצר לנו ואחד המקומיים הסביר לנו (בסינית כמובן) שהתחנה נמצאת בצד השני של הכביש.  עברנו לצד השני ובעזרת מספר מקומיים מצאנו את האוטובוס. 
נסענו באוטובוס כ 20 דקות וכשירדנו מהאוטובוס חזרנו אחורה כדי לעלות על עוד אוטובוס. חיפשנו את תחנת האוטובוס אבל לא מצאנו כזאת אז התחלנו ללכת במסלול של האוטובוס. הלכנו כ 2.5 ק\"מ עד שהגענו לכביש ראשי שבו כבר עברו אוטובוסים. 
הגענו בזריזות לפארק והתחלנו את הסיור בפארק. 
פארק יש רכב שניתן לעלות עליו (בתשלום כמובן) ולרדת באטרקציות העיקריות,  החלק ההזוי הוא שכל כך הרבה סינים משתמשים בשירות הזה למרות שהפארק ממש קטן. במהלך הסיור ראינו פנדה \"רגילה\" (giant panda) ופנדה אדומה. 
את הסיור בפארק קינחנו בטיול לצד אגם הברבורים (השחורים) שבפארק. 
לאחר הסיור בפארק נסענו (2 אוטובוסים,  אחד מהם היה מעץ - כל החלק הפנימי שלו היה עשוי מעץ) לתחנת הרכבת כדי לברר מאיזו תחנה יוצאת הרכבת ל Leshan. אחרי שוידאנו שהרכבת יוצאת מהתחנה הזאת (התחנה הצפונית) חיפשנו מקום לאכול בו ארוחת צהריים. מצאנו באפליקציה מסעדה צמחונית ונסענו אליה באוטובוס. במסעדה הייתה ארוחת בופה זולה (וטעימה) במיוחד. 
אחרי הארוחה הלכנו לאיזור מרכז מוצרי האלקטרוניקה והסתובבנו בו מספר שעות. חזרנו למלון,  נחנו מעט ולאחר מכן נסענו לתחנת הרכבת. בשעה  17:55 התחלנו לנסוע לעבר Leshan ולאחר כשעתיים וחצי של נסיעה הגענו לתחנה. הבעיה היא שהתחנה לא ממש נמצאת בעיר Leshan. בעזרת 2 מקומיים שנסעו איתנו מצאנו רכב שייקח אותנו ל Leshan. הנהג הביא אותנו לעיר ואפילו עזר לנו למצוא מקום לינה ללילה. המקומיים שנסעו איתנו החליטו לישון באותו המלון איתנו והם אפילו סידרו לנו הנחה על החדר. 