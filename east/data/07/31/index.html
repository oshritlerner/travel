קמנו בבוקר, אכלנו ארוחת בוקר, התארגנו ויצאנו לתחנת המטרו הקרובה. נסענו 4 תחנות וירדנו (על פי הנחיות שקראנו באינטרנט). ממש מחוץ ליציאה הייתה תחנת האוטובוס (זה מאוד הפתיע אותנו שמצאנו את התחנה בכזאת קלות) ולאחר כ 10 דקות האוטובוס לקבר הקיסר ג\'נדי (han yangling) הגיע.  המחיר של האוטובוס היה נמוך מאוד (2 יואן לאדם) והנסיעה ארכה כחצי שעה. 
כשהגענו למקום לא ממש ידענו לאן ללכת, אז הלכנו לעמדת הכרטיסים וקנינו כרטיס (לא ממש ידענו על מה שילמנו). הלכנו לאן שכולם הלכו והגענו למוזיאון התת קרקעי.  מדובר באתר חפירות ארכאולוגי שמשמש כמוזיאון. במוזיאון ראינו המוני פסלונים של אנשים ובעלי חיים שהיו קבורי מאות (אם לא אלפי) שנים. 
אחרי ההליכה באתר החפירות המשכנו לתצוגה נוספת בתוך אותו המתחם.  במתחם הייתה גם אפשרות לצפות הסרט (בתוספת תשלום כמובן) אך הוא לא נשמע מעניין אז ויתרנו. 
בסמוך למבנה היה מבנה נוסף שגם בו ביקרנו  (אתר חפירות שלא ממש עניין). 
לאחר מכן המשכנו לאולם התצוגה (כ 10 דקות הליכה). שם הייתה תצוגה מרשימה יותר של ממצאים מהאיזור. 
לאחר מכן חזרנו לאתר החפירות שם עלינו על אוטובוס בחזרה ל xian. 
חזרנו למלון במטרו ובדרך עצרנו במסעדת מזון מהיר סינית (מזון סיני מהיר) ואכלנו נודלס לארוחת צהריים. 
במלון עשינו כביסה ונחנו עד אחרי הצהריים (החום כאן ממש מתיש) ואחרי הצהריים יצאנו לקנייה ב walmart של מצרכים לימים הקרובים. 
חזרנו למלון, התארגנו ויצאנו באוטובוס לעבר פגודת האווז הגדול לצפות במופע המזרקות.
המופע היה מרשים וארך כחצי שעה (ולא כשעה כפי שצויין באינטרנט). לאחר המופע אכלנו ארוחת ערב ב Burger King (מסתבר שיש להם מנות צמחוניות לא רעות בכלל) וכשסיימנו שמנו לב שנהיה כבר מאוחר (השעה הייתה  22:10) התחלנו ללכת בזריזות (2 ק\"מ) לעבר תחנת המטרו במטרה להספיק לרכבת האחרונה. 
כשהגענו התברר לנו שסתם מיהרנו ושיש רכבות עד מאוחר (אחרי 23:30).
במלון ארגנו את התיקים לקראת הנסיעה של מחר ל huashan. 
