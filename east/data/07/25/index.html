קמנו מוקדם בבוקר, אכלנו ארוחת בוקר קלילה, התארגנו וירדנו לחפש מונית לשמורת הטבע. 
בהמלצת הבחורים מאתמול ידענו שהמחיר למונית הינו 10 יואן לאדם. זה לא ממש הפריע לנהגים לבקש מאיתנו 25 לאדם. תוך מספר דקות מצאנו נהג שאחרי משא ומתן קצר הסכים להסיע אותנו במחיר ההוגן. 
תוך פחות משעה של נסיעה הגענו אל שמורת הטבע. קנינו כרטיסים (בהנחת סטודנט) במחיר גבוה במיוחד והופתענו מכמות האנשים הגבוהה במיוחד במקום. 
מסתבר שבעונה ה\"חמה\" הכרטיס תקף רק ליום אחד (ולא ליומיים) כך שנאלצנו לבקר בכל השמורה ביום אחד. 
התחלנו את הטיול בנסיעה באוטובוס (יש במקום מערכת אוטובוסים יעילה במיוחד שכלולה במחיר הכרטיס) לחלק המערבי (נסענו לנקודה הסופית במסלול). במקום הצטלמנו ואושרית חשבה שיהיה נחמד להצטלם עם המקומיות שהתחפשו. היא שאלה אם תוכל להצטלם איתם ולא ציפתה לכמות כל כך גדולה של אנשים שתרצה להצטלם איתה. אחרי שנמאס להצטלם האנשים באזור שמו לב שגם רונן \"מיוחד\" וגם איתו החליטו להצטלם. אחרי כ 100 תמונות שצילמנו המשכנו לנקודה הבאה (באוטובוס) היינו בה כ 10 דקות והמשכנו לנקודה הבאה. שם התחלנו את הטיול הרגלי שלנו. במקום היו המוני אנשים כך שרוב האנרגיה שלנו הוקדשה לפילוס דרך בין האנשים. במשך כ 4 שעות הלכנו במסלול המערבי ועברנו דרך מפלים ואגמים בצבעים מדהימים. כשהגענו לסוף החלק המערבי לקחנו אוטובוס ונסענו לקצה החלק המזרחי. הסתובבנו מעט בנקודה הסופית של החלק הזה ועשינו הפסקת צהריים מאוחרת ואכלנו סנדוויצ\'ים. 
התחלנו ללכת לכיוון האוטובוס ולאחר זמן קצר הבנו שאנחנו לא בכיוון (הלכנו בעקבות נחיל האנשים) אל הגענו לאגם יפייפה. בסמוך לאגם הייתה תחנת אוטובוס וממנה לקחנו אוטובוס להצטלבות. משם התחלנו לנוע לכיוון הכניסה לשמורה חלק מהדרך הלכנו ברגל וחלק נסענו באוטובוס. בסביבות השעה 18:15 עלינו על אוטובוס שכבר לא עצר בדרך ונסע לכניסה. למעשה סיימנו את הנקודות החשובות בפארק כך שזה לא היה נורא. 
בכניסה לשמורה חיפשנו מונית בחזרה לעיירה ודי הופתענו לגלות שביקשו מאיתנו 50 יואן לאדם (במידה פי 5 מהמחיר הסטנדרטי). בעזרת בחורה מקומית מצאנו אוטובוס  (שעלה 5 יואן לאדם) ועלינו עליו. 
הנסיעה באוטובוס הייתה מעניינת ביותר שכן כלל הנוסעים בה היו מקומיים (בעיקר כפריים) והצפיפות הייתה חריגה ביותר. תוך כשעה ורבע הגענו אל העיירה (האוטובוס עצר לנו קרוב מאוד למלון). עייפים אך מרוצים (עם 713 תמונות חדשות מהיום  - שיא בטיול שלנו) סיימנו את היום. 