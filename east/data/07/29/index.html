קמנו בבוקר, אכלנו ארוחת בוקר במלון, התארגנו ויצאנו לעבר מגדל הפעמון. בכניסה למגדל הפעמון קנינו כבר כרטיסים (במחיר מוזל לסטודנטים) למגדל התוף הסמוך. כשעלינו למגדל התברר לנו שפספסנו את המופע האחרון ונאלצנו להמתין כ 50 דקות עד למופע הבא. 
הסתובבנו במבנה שהכיל בתוכו בעיקר תערוכה של חותמות סיניות ומידע על ערים בעולם (מסתבר שהסינים חושבים שירושליים היא חלק מבגדד).
בקומה העליונה הייתה מרפסת (360 מעלות) שתצפתה על כל האיזור. 
בשעה 10:30 התחיל המופע שהיה קצר במיוחד (כ 10 דקות). 
לאחר המופע הלכנו למגדל התוף והגענו אליו ב 10:50 - כ 10 דקות לפני המופע שהיה ארוך במעט מהמופע שבמגדל הפעמון. 
אחרי המופע עשינו הפסקה קצרה ואחריה הסתובבנו בתערוכת התופים ובעוד תערוכה של רהיטים לא כל כך מעניינים. גם במגדל הזה הייתה תצפית בקומה העליונה על האיזור. 
אחרי הביקור במגדל יצאנו לחפש את המסגד הגדול. מדובר באטרקצייה עיקרית בעיר וציפינו למשהו רציני. 
בדרך למסגד (שלא ממש ברור איפה הוא נמצא בלי להשתמש במפה) עברנו במספר רחובות/שווקים מוסלמים שכנראה די רפורמים. הרבה דוכני רחוב מכרו רגלי חזיר (חזיר לא כשר באיסלם) ולחלק מהנשים היו כיפות על הראשים.
הסינים לא ממש ידועים בחוכמה שלהם וכשהאיסלם נכנס לתמונה אי אפשר לצפות ליותר מדי,  אחרת איך אפשר להסביר את שלט התמיכה בשלום בפלסטין (עם איקס על ישראל) ואת מסעדת מובראק (שכבר די הרבה זמן לא מסמל שום דבר חיובי). 
בכניסה למסגד (כניסה חינם למוסלמים) נדרשנו לשלם מחיר מלא - אין הנחה לסטודנטים. אך מכיוון שמדובר באטרצייה עיקרית ומכיוון שהמחיר לא היה גבוה מדי הסכמנו לשלם.  כשנכנסנו לתוך איזור המסגד הבנו שטעינו. 
איזור המסגד היה מאוד סיני ובכלל לא הייתה הרגשה שאנחנו באיזור מוסלמי.  המשכנו ללכת בתוך המתחם עד שהגענו למסגד עצמו. למסגד עצמו לא הורשנו להכנס כך שבעצם לא ממש ברור על מה נדרשנו לשלם דמי כניסה. 
מאוכזבים מהמקום הלכנו לחפש מקום לאכול בו ארוחת צהריים מאוחרת. בהתחלה הלכנו לכיוון מקדולנדס אך כשהגענו למקום הסתבר שעקב סיבה לא ברורה התפריט שלהם די מצומצם והם לא מגישים את המנה הצמחונית שאנחנו אוכלים. הלכנו לחפש סניף אחר / מקום אחר לאכול בו ולבסוף החלטנו לחזור לסניף של פיצה האט בו אכלנו אתמול. 
אחרי הארוחה חזרנו למלון וסיימנו את היום יחסית מוקדם.  כנראה העייפות של הנסיעה אתמול עדיין לא עברה ועומס החום לא ממש עזר. 