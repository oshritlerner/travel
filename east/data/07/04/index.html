קמנו בבוקר, אכלנו ארוחת בוקר מלאה במלון (ביצה קשה,  לחמניות מאודות, בוטנים קלויים, כרוב חמוץ חריף ודייסת אורז (על הדייסה ויתרנו). 
התארגנו והלכנו לעבר מגדלי השמירה העתיקים לפי ההנחיות מהאינטרנט. 
אחרי כ 10 דקות הליכה חשדנו שאנחנו לא בכיוון אז שאלנו מקומיים על הכיוון. מסתבר שלא הלכנו בכיוון הנכון. פנינו לדרך הנכונה עד שהגענו לגשר שבתחילתו עמד בחור מקומי. שאלנו אותו על הכיוון והוא אמר לנו לעבור את הגשר.  הקשבנו לו והמשכנו ללכת. מסתבר שהדרך שהלכנו בה בבנייה או משהו בסגנון כי כמעט שלא עברו רכבים בדרך בה הלכנו. מצד שני בצד השני של הנהר (אותו חצינו בגשר) עברו רכבים ללא הפסקה. במהלך הדרך שאלנו מקומיים נוספים אם אנחנו בכיוון וכולם טענו שכן (מהניסיון שלנו יש סיכוי שכולם טועים) אז המשכנו בדרך. לאחר כשעה הגענו אל הכפר בו היו המגדלים והתחלנו לחפש דרך למגדלים. תוך כרבע שעה של הליכה בין בתים וחזירים הגענו אל המקדשים ה\"עיקריים\" של האיזור. נחנו באיזור מעט והתחלנו לחזור בחזרה. החלטנו לחזור בדרך מעט שונה אז כשראינו גשר לצד השני החלטנו לעבור עליו.  הגשר הוא גשר תלוי (מתנדנד) ודי מלחיץ לעבור עליו (למרות שנסעו עליו טוסטוסים בלי בעייה). כשהגענו לצד השני של הנהר עצרנו מונית (במחיר די שפוי) ונסענו חזרה למלון. השעה הייתה כבר די מאוחרת אז חיפשנו מקום לאכול. מסתבר שלמרות שמדובר בעיר/ עיירה די גדולה הסיכוי למצוא מקום נורמלי לאכול בו די קלוש.  אחרי כשעתיים של חיפושים מצאנו מקום שהביא לנו מנות די בינוניות. רצינו לאכול תפו\"א מטוגן (מנה טיבטית טעימה) וביקשנו שיכינו לנו ובמקום זה קיבלנו את הצ\'יפס הכי גרוע שאכלנו (עם רסק עגבניות במקום קטשופ). לאחר הארוחה חיפשנו את העלייה לפארק שעל ההר עליו קראנו באינטרנט.  לאחר כשעה של חיפושים ויתרנו וחזרנו למלון. בדרך נתקלנו בתופעה מעניינת שבה המקומיים ממתינים בתור עם בקבוקי מים / קומקומים / מיכלי מים על מנת שימלאו להם מים ממיכלית גדולה. 
במלון נחנו מעט ולקראת השקיעה ירדנו לצפות בשקיעה (לא היה יותר מדי מה לראות) ולקנות מעט מצרכים. 