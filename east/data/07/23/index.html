קמנו בבוקר, אכלנו ארוחת בוקר (מאוד) קלה במלון: 2 לחמניות, ביצה קשה וחלב בטעם תפוח, שילמנו על עוד לילה במלון ובעזרת הפקידה בקבלה נסענו לתחנה המרכזית הדרומית. בתחנה המרכזית ביקשנו כרטיסים ל zhoahua והעובדות הביאו לנו את הכרטיסים בהתלהבות יתרה. עלינו על האוטובוס וליתר ביטחון שאלנו את הנהג אם הוא אכן מגיע לשם. הוא אמר שלא והפנה אותנו באמצעות דיילת לאוטובוס הנכון. הנהג לקח לנו את הכרטיסים וחזר לאחר מספר דקות עם הכרטיסים המתוקנים ועם עודף (שילמנו כמעט פי 3 על הכרטיסים). מסתבר שמחיר הנסיעה נמוך מזה שרשום בספר. חיכינו על האוטובוס מספר דקות ויצאנו לדרך. תוך פחות משעה הגענו אל היעד. נכנסנו אל איזור העיר העתיקה והסתובבנו בין הרחובות. בשלב מסויים הגענו למופע סוסים. הכניסו אותנו למקום ללא תשלום אז ישבנו ביציע.  לקראת תחילת המופע ביקשו מאיתנו לשלם אך מכיוון שהמופע נראה חובבני מדי ויתרנו ויצאנו. בסמוך לשם הייתה כניסה נוספת לעיר העתיקה ומסביבה חומה.  רצינו לעלות על החומה אך נדרשנו לשלם. התשלום לחומה כלל גם כניסה לאטרקציות בעיר העתיקה אז החלטנו לשלם. לאחר הטיפוס לחומה הסתובבנו ברחובות הכיר העתיקה ועברנו בין האטרקציות השונות  - הרוב לא היה כל כך מעניין. בשעות הצהריים עשינו הפסקה ואכלנו ארוחת צהריים עם מצרכים שהבאנו איתנו. 
אל העיר  guangyuan חזרנו באמצעות מיניבוס שחיכה ביציאה ממתחם העיר העתיקה. 
למרבה הפלא מחיר הנסיעה היה זהה למחיר בהלוך (חשבנו שיבקשו יותר). תוך פחות משעה של נסיעה הגענו אל העיר והתחנה המרכזית רצינו להזמין כרטיסי ל  giuzhaigou  - היעד אליו ניסינו להגיע מ Chengdu במשך מספר ימים. למרות שהיה כתוב באינטרנט שהאוטובוס יוצא מהתחנה הדרומית לא מכרו שם כרטיסים והכווינו אותנו לתחנה מרכזית שסמוכה למלון בו ישנו.  נסענו לשם ולמזלנו היו כרטיסים במחיר הנמוך מחצי עלות הנסיעה מ Chengdu. 
חזרנו למלון ונחנו עד לערב. 
בערב יצאנו לטיול על שפת הנהר ולאחר מכן הלכנו לסופרמרקט לרכוש מספר מצרכים לימים הקרובים. רצינו לחזור למלון באמצעות אוטובוס אך למרבה הפלא האוטובוסים (לפחות מה שהתאים לנו) מפסיקים לעבוד ב 21:00 . חזרנו למלון, הכנו לנו ארוחת ערב וארגנו את התיקים לקראת הנסיעה של מחר. 