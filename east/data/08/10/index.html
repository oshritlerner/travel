קמנו בבוקר, אכלנו ארוחת בוקר, התארגנו ונסענו  במטרו למקדש הלאמה. 
המקדש אמור להיות מקדש טיבטי אבל למעשה הוא קצת יותר כמו אטרקצייה לתיירים מאשר מקדש. הטיבטיות שלו לא ממש באה לידיי ביטוי והיו חסרים בו הרבה אלמנטים שראינו במקדשים טיבטיים בעבר. 
אחרי סיבוב במתחם המקדש שהכיל מספר רב של מבנים חיפשנו מקום לאכול בו ארוחת צהריים. 
עברנו ב 3 מסעדות צמחוניות עם מחירים מופקעים ובסוף מחוסר כח להמשיך ולחפש אכלנו בשלישית. האוכל היה סביר (אושרית מאוד אהבה את הדאמפלינגס שהזמנו) ויקר יחסית.
כנראה שכבר שכחנו כמה יקר במסעדות צמחוניות. 
אחרי הארוחה הלכנו ברגל למגדל התוף . בדרך למגדל עברנו בסמטאות העיר העתיקות ששוחזרו. 
כשהגענו אל המגדל התברר לנו שגם מגדל התוף וגם מגדל הפעמון סגורים עד לאוקטובר לרגל שיפוצים. 
החלטנו להמשיך לטייל עוד בסמטאות העתיקות וזה מה שעשינו עד לשעות הערב. 
כשכבר היינו עייפים ורעבים לקחנו אוטובוס לכיוון pizza hut. כשירדנו מהאוטובוס והלכנו לעבר הקניון בו תכננו לאכול עצרו אותנו 2 צעירים מקומיים והתחילו לדבר איתנו..  כנראה שהם תכננו למכור לנו משהו אבל בגלל שרונן דיבר ודיבר (זאת הזדמנות טובה לשפר את האנגלית) הם כנראה לא הגיעו לפואנטה ובשלב מסויים \"שחררו אותנו\" כדי שנוכל ללכת לאכול. 
אחרי האוכל חזרנו למלון במטרו ובדרך עברנו במדרחוב נחמד שהיה ליד הקניון ולצדו היה שוק מזכרות חביב. 