אחרי היום העמוס של אתמול, החלטנו להתעורר ללא שעון מעורר. מסתבר שהמיקום האסטרטגי של החדר שלנו מעל לשוק המקומי היה גורם לזה שכל שעה שהיינו מכוונים את השעון מעורר הייתה מאוחרת מהשעה בה התחילה ההמולה בשוק. 
בשעה 05:30 התעוררנו לראשונה. יצאנו סופית מהמיטה בשעה 08:30,אכלנו ארוחת בוקר קלילה ועשינו צ\'ק האוט. 
בתחילה, תכננו לקחת אוטובוס בחזרה ל xian מהתחנה ממנה הגענו. כשניסינו לברר איך מגיעים לשם (בהלוך הגעו ברגל וזה היה מתיש מאוד) אחד המקומיים הכווין אותנו לתחנה סמוכה אחרת ל  xian. אחרי שחיכינו כחצי שעה הגיע אוטובוס שהיה מלא. החלטנו ללכת לתחנה אחרת (ממנה האוטובוס יוצא) אך שם היה תור ארוך ונאלצנו לחכות כ 45 דקות לאוטובוס. 
באופן מפתיע למרות שעלינו אחרונים היו לנו מקומות מעולים מקדימה. 
לאחר כשעה וחצי של נסיעה הגענו ל xian. מכיוון שירדנו ליד תחנת הרכבת, החלטנו לרכוש כבר כרטיסי נסיעה ל shijiazhuang שבמחוז hebai. 
נסענו משם למלון (החלפנו מלון) ובאופן מרגיז ביותר שוב הביאו לנו חדר לא טוב (לא היה בו חלון).  החלפנו את החדר, התארגנו והלכנו לאכול ארוחת צהריים - ערב במסעדה הצמחונית בה אכלנו פעם קודמת. 
שוב קיבלנו הוכחה לחוסר החוכמה (בלשון המעטה) כשהמלצרית לא זכרה אותנו (קשה להאמין שהיו כל כך הרבה תיירים ישראלים במקום ב 3 ימים האחרונים). היא שאלה בדיוק את אותן השאלות כמו בפעם הקודמת וכמובן שלא ממש הבינה מה ענינו לה. 
הפעם למרבה המזל היה תפריט. מה שכן הפעם המחירים היו גבוהים משמעותית לעומת הפעם הקודמת. הזמנו את הדאמפלינגס מהפעם הקודמת בתוספת מנת אורז. 
האוכל היה טעים ומשביע וכשביקשנו לשלם משום מה המחיר היה נמוך בהרבה ממה שבתפריט. לא ממש ברור מה הולך שם. 
חזרנו למלון וביררנו בבניין של המלון לגבי חדר במלון אחר שבבניין.  מסתבר שבבניין של המלון יש לפחות עוד 2 מלונות. כשביקשנו בקבלה של אחד המלונות לראות חדר הפנו אותנו לקומה הרביעית.  בקומה הרביעית היה בכלל מלון אחר (במחירים שגבוהים משמעותית ממה שאנחנו משלמים). חזרנו לקבלה ואחרי שהתווכחנו קצת עם הפקידה היא הסכימה להראות לנו חדר במלון (ממש לא ברור העניין הזה).  החדר היה קטן ויקר יותר ממה שאנחנו ישנים אז החלטנו לוותר. 
עלינו לחדר ומכיוון שאין במלון מכונת כביסה עשינו כביסה ביד. שוב חזרנו לשיטה של ייבוש הבגדים על חבלים בחדר. 