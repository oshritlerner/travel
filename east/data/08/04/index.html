את היום הקדשנו להשלמות ב xian. 
קמנו בבוקר, אכלנו ארוחת בוקר במלון, התארגנו וירדנו ללובי לשלם על עוד לילה במלון. 
מסתבר שהסכום ששילמנו לא כלל ארוחת בוקר אז התבקשנו לשלם על 2 ארוחות בוקר (18 יואן לאדם).  האבסורד הוא שההבדל בין המחיר ששילמנו למחיר שכולל 2 ארוחות בוקר (כי אנחנו לקוחות מועדפים) הוא 2 יואן. 
ניסינו להסביר את זה לפקיד בקבלה (ש\"דיבר\" אנגלית) אך הוא לא הסכים. ביקשנו שייקרא למנהל ואחרי שחיכינו כ 10 דקות המנהל הגיע והתבקשנו לדבר איתו. הוא לא דיבר אנגלית אז דיברנו איתו כמו לילד מפגר ולימדנו אותו ש 161 (מחיר חדר כולל ארוחות בוקר) פחות 159 (מחיר חדר לא כולל ארוחות בוקר) זה 2 יואן. אחרי יותר מחצי שעה של עצבים בלובי יצאנו ברגל לאיזור תחנת הרכבת. 
כשהגענו התברר לנו שיש תור ענק לאוטובוס עליו רצינו לעלות. אחרי חצי שעה עלינו לאוטובוס. ואחרי כשעה וחצי של נסיעה הגענו אל מוזיאון חיילי החרס. 
במוזיאון ויתרנו על רכב שיסיע אותנו לכניסה (לא ברור למה צריך רכב כדי ללכת 5 דקות ברגל, אבל הסינים עצלנים אז מי יודע :-) ). 
במוזיאון החלטנו ללכת לפי המלצת הספר.  בהתחלה התחלנו עם סרט קצר (ב 360 מעלות) שמספר על ההיסטוריה של המקום.  לאחר מכן המשכנו בין אולמות התצוגה השונים מהקטן לגדול. 
באולם הראשון ראינו מספר פסלים של חיילים ושל חיות. באולם השני ראינו בעיקר הריסות של מבנה הקבר ושל שברי החרס.  האטרקצייה העיקרית באולם השני הייתה תצפית על מספר פסלים מקרוב (מסביב לכל פסל היתה זכוכית שהגנה עליו). 
מה שהיה מוזר במבנה השני זה שלט ההסבר החקוק באבן בכניסה לאולם. 
מסתבר שחשבון (חישוב נפח האולם) זה לא הצד החזק של הסינים. 
באולם השלישי (והגדול מבין האולמות) ראינו את תצוגת הפסלים הגדולה ביותר. מדהים לראות כל כך הרבה פסלים בגודל טבעי שהשתמרו אלפי שנים. 
לאחר האולמות ביקרנו באולם תצוגה שהכיל מספר מייצגים מחרס ועתיקות נוספות (זה היה החלק הכי פחות מעניין במקום). 
עשינו הפסקת צהריים קלה עם אוכל שהבאנו איתנו ולאחר מכן חזרנו ל xian. באופן מפתיע המחיר של האוטובוס היה שונה מהמחיר ששילמנו בהלוך (גבוה יותר) ניסינו לברר למה זה אבל לבסוף ויתרנו כי לא היה באמת עם מי לדבר. 
אחרי כשעה וחצי של נסיעה הגענו לתחנת הרכבת התחתית בעזרת מטרו הגענו למלון. 
התארגנו מעט ויצאנו לעבר חומת העיר.
עלינו על החומה בסביבות השעה 18:00 ובמשך כשעתיים וחצי הלכנו עליה. כשירדנו מהחומה התכוונו לנסוע ל walmart אך באופן מפתיע ראינו מולנו סניף אחר של walmart. 
עשינו במקום קנייה קטנה ולאחר מכן נסענו לראות את מגדל הפעמון המואר. לאחר מכן הלכנו ל burger King לאכול ארוחת ערב ואחריה חזרנו למלון במטרו.
ארזנו את התיקים לקראת הנסיעה של מחר ל shijiazhuang ולמעשה סיימנו את היום. 