קמנו בבוקר, אכלנו ארוחת בוקר קלילה ויצאנו לתחנת הרכבת. 
כדי להגיע לתחנת הרכבת היינו צריכים לנסוע בשני אוטובוסים. 
באופן לא ברור הנהג באוטובוס הראשון ביקש מאיתנו לפתוח את התיקים (בדיקה בטחונית). 
היינו די בשוק מהבקשה ההזוייה, חשבנו מעט והסכמנו. כשהנהג הבין שזה לא ריאלי הוא \"אישר\" לנו לנסוע ללא בדיקה. 
מעניין / מצחיק / עצוב לראות איך הבדיקות הביטחונית בסין חסרות טעם לחלוטין. כשאנחנו לא מצליחים לתקשר עם ה\"מאבטחים\" הם פשוט נותנים לנו לעבור. (בקבוקים חייבים לעבור בדיקת נוזלים וכמובן שאסור להכניס סכינים  - אנחנו עוברים איתם בלי בעייה ללא בדיקה). 
די מוזר שמי שלא יודע סינית לא צריך להבדק. 
הנהג באוטובוס השני גם רצה שנפתח את התיקים אבל הוא לא התעקש כמו הראשון. 
הנסיעה ל beijing עברה מהר מאוד (כשעה ורבע) וזאת הייתה נסיעה מרעננת במיוחד אחרע כל הנסיעות הנוראיות שעברו עלינו בחודשים האחרונים. 
כשהגענו נסענו במטרו למלון שהזמנו מראש. כשהגענו התברר לנו שמכל הערים בסין דווקא כאן (בעיר בה נמצאים משרדי הנהלת החברה) מרבית המלונות לא מקבלים אורחים זרים. היינו בשוק מזה שהדרגה הגבוהה שיש לנו במועדון חסרת ערך מבחינתם. 
חיפשנו מלון אחר ונסענו אליו. 
במלון נחנו עד לשעות אחה\"צ ואז נסענו לאכול ארוחת ערב מוקדמת במסעדה צמחונית. 
הארוחה הייתה יקרה יחסית ושתיים מתוך שלושת המנות שהזמנו היו חסרות טעם (מזל שהיו רטבים). 
מאוכזבים מהארוחה חזרנו ברגל למלון. בדרך עברנו ברחוב / שכונה / סמטה שנראתה שונה מאוד לעומת הנוף העירוני שמקיף אותה. 
מדובר בבתים נמוכים, לרוב דירות חדר שבחלקם אין מים וחשמל ולכל קבוצת בתים יש שירותים ציבוריים. 
