קמנו בבוקר וירדנו לקבל עוד לילה חינם במלון. זאת הייתה משימה לא פשוטה עבור הפקידים בקבלה שלא הבינו איך אפשר לשלב בין ההזמנה החדשה לבין זה שאנחנו כבר 9 ימים באותו החדר בלי לצאת מהחדר ולהכנס אליו שוב. מבחינתם החדר היה תפוס (על ידנו). 
בעזרת עובד מהחדר אוכל ש\"דיבר אנגלית\" הצלחנו לפתור את ה\"בעייה\". אכלנו ארוחת בוקר, התארגנו ויצאנו במטרו אל ארמון הקיץ. 
לאחר נסיעה ארוכה של כשעה הגענו למקום.  החלטנו לקחת את הכרטיס המשולב שמאפשר כניסה לאטרקציות במקום. 
כשנכנסנו למתחם ה \"ארמון\"  הבנו שבעצם מדובר בפארק עצום. 
התחלנו את הטיול בפארק ב \"רחוב\"  Suzhou.  מדובר בתעלה שמסביבה חנויות מזכרות (במחירים מופקעים). 
לאחר מכן עלינו לתצפית על הפארק,  בדרך עברנו במבנים בסגנון טיבטי. 
ירדנו מהגבעה עליה טיפסנו וטיילנו לצד אגם Kunming הענק שבמרכז הפארק. 
המשכנו למקדש המרכזי שבפארק (שנמצא בראש הגבעה) וממנו שטב תצפתנו על כל האיזור. עשינו הפסקה קצרה ואחריה ירדנו מהגבעה. 
מצאנו מקום שקט ונחמד ועשינו לנו הפסקת צהריים עם מצרכים שהבאנו איתנו. 
המשכנו לעבר גן שהיה כלול בכרטיס המשולב.  לא ממש ברור איך אוסף של מבנים יכול להקרא גן.  במקום התקיים מופע מוזיקלי שלא ממש עניין אותנו. 
משם המשכנו לגלרייה שבפארק שמכילה בתוכה תצוגות שונות (אבן ירקן, ברונזה וכו\'). האטרקצייה המעניינת ביותר במקום הייתה לראות איך התיירים הסינים מצלמים את כל הפריטים בגלריות למרות האיסור לצלם ולמרות כמות השומרים הגדולה במקום. 
המשכנו להסתובב מעט מסביב לאגם ולאחר מכן נסענו במטרו לקניון ש kiki המליצה לנו עליו כדי לחפש לאושרית טלפון חדש. 
ניצלנו את ההזדמנות כדי לברר איך ניתן לסגור את הקו הסלולרי שלנו ב china mobile. מסתבר שזה לא ממש פשוט והציעו לנו דרכים יצירתיות (ומטומטמות) לעשות את זה. אחת מהן הייתה לטוס למקום שממנו קנינו את ה sim. כשהצליחו לאשר את הניתוק לא חשבנו פעמיים וניתקנו את הקו מיידית (ויתרנו על האינטרנט הגרוע שלהם). 
חזרנו למלון, התארגנו ויצאנו להפגש עם kiki. נפגשנו במקום שנקרא  \"the place\". מדובר במדרחוב שמעליו מסך ענק (עשרות מטרים) שמכיל בעיקר פרסומות. ניתן גם לשלוח (בתשלום כמובן) sms שייתפרסמו שם. 
אכלנו ארוחת ערב ב Burger King, נפרדנו מ kiki (כנראה שהפעם לתמיד) וחזרנו למלון. 
הזמנו את החדר לעוד 4 שעות (כדי שנוכל להשאר בחדר עד לערב) וארזנו את התיקים לקראת הטיסה של מחר.. 