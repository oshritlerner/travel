קמנו בבוקר, אכלנו ארוחת בוקר במלון, התארגנו ויצאנו במטרו לכיכר tianan. מסתבר שכדי להכנס לכיכר צריך לעבור בדיקת אבטחה. מצאנו פרצה באבטחה ונכנסנו בלי בדיקה. 
הסתובבנו בכיכר (מסתבר שזאת הכיכר הגדולה בעולם) ושמנו לב לתור ארוך של אנשים. למרות שמליארד סינים טועים החלטנו ללכת גם בתור. אסור היה להכניס תיקים או מצלמות אז אושרית חיכתה בצד ורונן המשיך עם התור. תוך הליכה קצרה היה ברור לאן התור מוביל: המוזיליאום של מאו מייסד הרפובליקה. בדרך למוזילאום היה ניתן לרכוש פרחים ובמבנה עצמו היה מקום להניח את הפרחים לצד פסל גדול בדמותו של מאו. משום מה האנשים שהניחו פרחים גם השתחוו לפסל (סוג של עבודת אלילים?). לאחר מכן היה חדר נוסף עם אבטחה כבדה בה הונחה גופתו החנוטה של מאו. 
כשרונן יצא מהמתחם כבר היה השעה 11:00 והמתחם פתוח בין  07:00-11:00 נסגר. 
משם המשכנו לשער \"השלום השמיימי\" שבחזיתו יש דיוקן גדול יחסית של מאו. מעבר לשער נמצאת הכניסה לעיר האסורה (נבקר שם בימים הקרובים) ושתי אטרקציות בהן ביקרנו: פארק zhongshan וארמון \"התרבות של הפועלים\". 
הפארק היה חביב והיה מרענן לבקר באיזור ירוק במרכז בייג\'ינג העמוסה. 
ב\"ארמון\" היו בעיקר זוגות חתן-כלה שהצטלמו על רקע מבנים סיניים מסורתיים. 
בשתי האטרקציות היו עצים עם גזעים יפים במיוחד (לא ברור לנו מה סוג העצים אבל הם היו מיוחדים מאוד). 
לאחר מכן אכלנו ארוחת צהריים ב Burger King שנמצא במרחק הליכה מהכיכר וחזרנו במטרו למלון. 
התארגנו ויצאנו באוטובוס לארוחת ערב בבית חב\"ד. 
הארוחה (בדומה לשאר בתי חב\"ד בהם ביקרנו) לא דמתה בתי חב\"ד אחרים. באופן מפתיע הגישו סושי!! 
אחרי הארוחה חזרנו למלון וקבענו עם kiki (הבחורה הסינית איתה טיילנו ב shangri-la לפני כחודשיים) להפגש מחר.