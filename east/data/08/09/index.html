קמנו בבוקר, אכלנו ארוחת בוקר, התארגנו ויצאנו לפגוש את kiki (הבחורה המקומית איתה טיילנו בעבר). כשהגענו לתחנה בה קבענו להפגש התברר לנו שהכניסה בה קבענו להפגש לא קיימת. החלפנו את נקודת המפגש לכניסה אחרת ותוך מספר דקות נפגשנו. 
החלטנו לתת לה לקבוע לאן נלך והיא הובילה אותנו לרחוב (hutong - סמטא) מאוד מתויירת בה יש חנויות ומסעדות רבות. כל בתי העסק נמצאים במבנים עתיקים ששומרו / שוחזרו. 
בשלב מסויים החלטנו לשבת לאכול ארוחת צהריים והחלטנו גם הפעם להחליט בשבילנו. 
התחלנו ללכת לעבר מסעדת  dumping ובדרך מצאנו מסעדה קטנה והחלטנו לנסות. 
זאת הייתה החלטה חכמה: האוכל היה ממש טעים, זאת הייתה אחת ממנות הנודלס הטובות ביותר שאכלנו בסין. 
לאחר הארוחה kiki נסעה איתנו לפארק beihai שם נפרדנו ממנה. 
בפארק (עלות הכניסה אליו הייתה יקרה מעט) ישנו אגם גדול ומסביבו מספר מבנים (בעיקר מקדשים) נחמדים. 
במרכז האגם ישנו אי שבמרכזו מקדש ופגודה שעל הכניסה לתוכם החלטנו לוותר. 
לאחר טיול בפארק חזרנו באוטובוס למלון.
נשארנו במלון עד לשעות הערב ואז הלכו ל tesco (סופרמרקט גדול) שנמצא כ 5 דקות מהמלון. 
קנינו לנו מעט מצרכים לימים הקרובים ולארוחת הערב. 
כשיצאנו מהסופרמרקט התברר לנו שהתחיל גשם חזק. 
ממש לא ציפינו לזה אז נאלצנו לחכות מעט עד שהגשם ייחלש מעט. 
חזרנו למלון והכנו לעצמנו ארוחת ערב. 