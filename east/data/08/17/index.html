תוך כ 7 שעות של טיסה נוחה במיוחד הגענו לאזרבז\'ן. 
הופתענו לגלות שכדי לצאת מהשדה תעופה אנחנו זקוקים לויזה יקרה במיוחד (60 דולר לאדם). 
החלטנו לשמוע בעצת חברת התעופה שהבטיחה להנעים את זמן ההמתנה שלנו ולהמתין בשדה התעופה. 
אחרי כשעה המתנה לא ברורה לכרטיסי ההמשך גילינו כי אחת המזוודות שלנו לא מיועדת להגיע לארץ. כדי לקחת אותה אנחנו נדרשים לויזה. אחרי כחצי שעה גם בעיה זו נפתרה. 
נכנסנו לאולם ההמתנה וניסינו לברר איך חברת התעופה יכולה להנעים את זמן ההמתנה שלנו. 
מה שהציעו לנו זה ארוחת צהריים בעלות של 150 יורו בלבד לאדם. 
למזלנו הבחורה שטסנו איתה אתמול (שלא אפשרו לה לטוס עם הלקים שלה) ובחורה סינית נוספת המתינו גם כל היום לטיסה, אז העברנו בחברתן את היום. 
בשעה 17:30 עלינו על המטוס לארץ ובסביבות השעה 18:30 המראנו. 
בשעה 20:30 נחתנו בארץ ומלאי חששות ניגשנו לאסוף את התיקים שלנו. 
שמחנו לגלות ששני התיקים שלנו הגיעו בשלום. 
ניגשנו לתחנת הרכבת וחזרנו הביתה. 
כאן הטיול שלנו לאחר 180 ימים גדושי חוויות הגיע לסיומו. 