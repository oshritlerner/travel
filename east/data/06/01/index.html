קמנו בבוקר, אכלנו ארוחת בוקר, התארגנו ויצאנו לעבר התחנה המרכזית על מנת לקחת אוטובוס מקומי ל YANGDI.
תוך כ 45 דקות נסיעה הגענו אל היעד והלכנו ישר למזח כדי למצוא סירה לשייט לעבר XINGPING (זאת בעצם הסיבה שהגענו לכאן). באופן מאוד מפתיע המחירים היו מאוד יקרים. מאוד הכוונה פי 3 ממה שהציעו לנו במלון.. חשבנו שהמחיר הגבוה נובע מזה שאנחנו תיירים אבל מהר מאוד הבנו שזה המחיר לכולם. תוך משא ומתן עם מספר מקומיים שרצו גם שייט דומה לשלנו השגנו מחיר שגבוה \"רק\" פי 2.
הבנו שמחיר נורמלי לא נשיג פה אז חזרנו למלון.
הדרך למלון ארכה כשעה והיא כללה עצירות רבות בדרך.. מסתבר שבסין גם צומת יכולה להיות תחנה מרכזית (בלי שלטים כמובן).
חזרנו למלון וכשהגענו הזמנו שייט במחיר שפוי למחרת.
עלינו לחדר ונחנו עד לערב.. מדי פעם מותר קצת חופש :).
בשעות הערב התארגנו ויצאנו לאכול ארוחת ערב. לפני כן דיברנו עם הבחורה החביבה בסוכנות וביררנו לגבי דרכי הגעה ליעד הבא שלנו - KUNMING.
את ארוחת הערב אכלנו במסעדה מקומית ובאופן לא מפתיע האוכל היה טעים, משביע וזול. לעומת כל המסעדות של הימים האחרונים זה היה שינוי מרענן.
כשחזרנו למלון המתנו מעט ובשעה 20:00 הגיעה ההסעה שלנו למופע.
נסענו כ 10 דקות והגענו אל היעד.
כשירדנו מהמיניבוס חיכה לנו בחור חייכן וקופצני שהוליך אותנו (ועוד מספר קבוצות) אל תוך המתחם שם הוא גם חילק לנו את הכרטיסים למופע.
עד שהתחילו להכניס למופע חיכינו ביחד עם 2 בחורות מקומיות שבאופן מפתיע דיברנו אנגלית שוטפת.
כשהתחילו להכניס הלכנו מספר דקות עד למושבים וכשהגענו התברר שהמושבים שלנו לא רעים בכלל (ישבנו ליד הבנות שהמתינו איתנו למופע).
המופע היה נחמד מאוד וארך 70 דקות.
המופע התקיים על הנהר על רקע הפסגות וכלל מספר רב מאוד של משתתפים (מאות משתתפים), מוזיקה ותאורה.
בסיומו של המופע חזרנו עם הבנות לכניסה למתחם (ולהסעה). בדרך חזרה המשכנו לדבר עם הבנות וקיבלנו קצת סדר גודל לגבי השכר שלהן ובכך הבנו למעשה איך המחירים בסין עבור המקומיים.
חזרנו למלון וארזנו את התיקים לקראת הנסיעה למחר.