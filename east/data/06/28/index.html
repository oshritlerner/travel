התעוררנו לבוקר מעונן יחסית. קצת חששנו אבל קיווינו לטוב. 
התארגנו,  אכלנו ארוחת בוקר, שילמנו על עוד לילה והתחלנו ללכת לכיוון המעיינות החמים. לפי האינטרנט היינו צריכים ללכת כ 4 קילומטרים עד לכפר כלשהו.  אחרי 5 קילומטרים מצאנו את הכפר (השתמשנו ב gps). ההנחייה באינטרנט הייתה לפנות שמאלה אחרי הכפר ואז לעבור בגשר שחוצה נהר.  הלכנו שמאלה כחצי שעה עד שהגענו לנהר ללא גשר.  שאלנו מקומיים והתברר לנו שטעינו כנראה הפנייה אז חזרנו אחורה. מה שכן הדרך בה עברנו \"בטעות\" הייתה יפה מאוד. כשהגענו אל הכפר שבו פנינו שמנו לב שמיד אחריו יש גשר גדול (לא ברור איך פספסנו אותו).  עברנו את הגשר ועשינו הפסקת צהריים לצד הדרך. פרסנו שמיכה ונהננו לנו מהשמש. מעניין היה לראות שיירה של רכבים צבאיים חולפים בכביש שלצדנו (קראנו על כוחות הצבא והמשטרה הרבים באיזור אבל עדיין קשה לתפוס את הכמות). את השלווה שלנו הפסיק גשם חזק שהתחיל פתאום לרדת.  התחלנו לחזור בזריזות לכיוון העיירה וכשאושרית ראתה רכב חולף היא נסתה לעצור אותו. באופן מפתיע הרכב עצר ועוד יותר הפתיע אותנו היה שברכב היו כבר ארבעה אנשים (כדי שיהיה לנו מקום לשבת שתי בנות ישבו אחת על השנייה במושב שליד הנהג). כשהגענו אל העיירה ירד ברד..  לא להאמין שמספר דקות קודם מרחנו קרם הגנה מפני השמש. הגענו למלון ונחנו מעט.  לאחר מכן יצאנו לברר על נסיעות למחר (היה קצת קשה להחליט לאן לנסוע). אחרי שמצאנו רכב שייקח אותנו מחר ל tagong (אין אוטובוס מחר) חזרנו אל המסעדה בה אכלנו אתמול והזמנו שוב מרק נודלס עם ירקות (הפעם גם ביקשנו להוסיף עגבנייה). במסעדה לא היו מצרכים אז אחד העובדים הלך לשוק לקנות ירקות. המרק היה טעים מאוד ובהחלט לא אכזב. לאחר הארוחה הטעימה הלכנו לכיכר העיר שם תושבי העיר היו בעיצומם של הריקודים. מדהים לראות איך כל כך הרבה אנשים שנראה שאין קשר בינהם מתאספים כל ערב לרקוד ביחד. חזרנו למלון וארגנו את התיקים לקראת הנסיעה של מחר. 