באופן מפתיע השעון מעורר לא פעל הבוקר (או שישנו ממש חזק הלילה) כך שבמקום להתעורר ב 07:30 התעוררנו ב 08:30.. התארגנו בזריזות, קנינו קצת אוכל וירדנו ללובי לחכות להסעה לפארק שאנחנו לא ממש יודעים איך קוראים לו. עלינו להסעה ולאחר מספר דקות עצרנו למשוך כסף ולארוחת בוקר. 
כשהגענו לפארק השתמשנו בכרטיסים שקנינו מהנהג (בהנחה, לא הנחת סטודנט אבל עדיין הנחה.  בדיעבד לא יכולנו לקבל הנחת סטודנט). 
הכרטיס לפארק (יקר מאוד) כולל גם הסעות בתוך הפארק. הפארק עצום (600 קמ\"ר) וחייבים להשתמש בהסעה.
 עלינו להסעה ותוך כ 20 דקות הגענו לתחנה הראשונה - אגם יפייפה שלצדו טיילת ארוכה.  טיילנו לאורך טיילת כשעתיים (לראשונה ראינו יאקים) ולאחר מכן עלינו על ההסעה לתחנה השנייה. 
בתחנה השנייה הייתה רק נקודת תצפית בה היינו רק כ 10 דקות ולאחריהן המשכנו בהסעה תחנה השלישית. 
בתחנה השלישית היה אגם נוסף שלצדו טיילת יפייפה. 
טיילנו לצד האגם עד השעה 17:00 ולאחר מכן חזרנו בהסעה אל העיר. 
בעיר חיפשנו מסעדה ובעזרת הסינים שאיתנו מצאנו מהר מאוד. 
לאחר הארוחה הסתובבנו באיזור כיכר העיר (הצטרפנו גם לריקודים).  טיפסנו למקדש הצמוד לכיכר ולמבנה המעגלי המעניין שצמוד למקדש ולאחר מכן חזרנו למלון. 
במלון כמו שהבחורה הסינית הבטיחה לנו למדנו לשחק במשחק דמוי הדומינו שלהם. 