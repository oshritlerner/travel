קמנו בבוקר, התארגנו וירדנו לאכול ארוחת בוקר במלון. 
באופן מפתיע היה לחם!! אז הכנו לנו טוסטים עם חמאה..  הבעיה היא שלא היו סכינים בשביל למרוח את החמאה..  מזל שיש צ\'ופסטיק :-). 
אחרי הארוחה עשינו צ\'ק האוט ונסענו אל התחנה המרכזית.. 
פחדנו שנפספס את האוטובוס אבל בסופו של דבר הספקנו. 
הנסיעה ארכה כ 7.5 שעות ולא 6 כמו שהייתה אמורה להיות  - כנראה בגלל הנוסעים הלא צפויים שעלו וירדו בנקודות שלא במסלול - כנראה חלטורות שהנהג עושה.. 
הנהג מלבד היותו נהג משמש גם כאחראי תא מטען וכרטיסן. 
במהלך הנסיעה ראינו מספר כלי נסיעה שונים ומשונים. 
כשהגענו אל yuanyang חיפשנו ביחד עם זוג איטלקים שנסעו איתנו חדר ללילה.  אושרית ראתה 2 חדרים זוועתיים (במחירים נמוכים) ולאחר מכן בעלת מלון הסיעה אותנו למלון שלה.  הוא היה פחות זוועתי אבל עדיין לא משהו..  אושרית המשיכה בחיפוש ובסופו של דבר מצאה חדר טוב במלון ממש ממש מפואר..  המחיר היה קצת גבוה אז בדרך למלון ניסינו את מזלנו במקומות אחרים.  בסופו של דבר הזמנו 2 לילות במלון המפואר. 
הנחנו את הדברים ויצאנו להסתובב באיזור (האזור ממש קטן אבל עדיין).  חזרנו למלון שנסענו אליו לפני כן וביררנו על טיול יום באזור. לאחר מכן אכלנו ארוחת ערב במסעדה מקומית. פתאום אושרית ראתה מישהו שיישן איתנו במלון היא התחילה לדבר איתו (כדי לקבל מידע על האזור) לשיחה הצטרפו 2 בחורים: צרפתי ואינדונזי. הבחור מהמלון במקרה נכנס לאותה המסעדה בה אכלנו אז הזמנו את שני הבחורים להצטרף אלינו.  החלטנו שמחר נטייל עם הבחורים. 
הארוחה הייתה טעימה וזולה (כבר שכחנו מה זה אוכל זול בסין). 