אחרי יומיים בלי יותר מדי שינה,  הרשנו לעצמנו לישון עד מאוחר (החג גם היה תירוץ). אכלנו ארוחת בוקר בחדר והתחלנו לתכנן את הימים הקרובים. 
לקראת הצהריים הלכנו למסעדה צמחונית מומלצת  (בקרוב כנראה האפליקציה לא תהיה כל כך שימושית). 
בדרך למסעדה ראינו חנות שמוכרים בה קובייה הונגרית.  אחרי שנרגענו מהשוק של המחיר הנמוך שקנינו קובייה בסין בעבר נדהמנו לגלות ששילמנו פי 2 מהמחיר של הקובייה הזאת - קובייה זהה!!).  הקובייה עלתה 12 יואן = כ 8 שקלים בלבד!! 
במסעדה הזמנו סלט שהיה ממש טוב ופיצה עם 4 סוגי גבינות - לרגל החג כמובן! היה טעים מאוד.
המסעדה הייתה קרובה לאגם אז לאחר הארוחה טיילנו באגם ובפארק שבסביבתו. 
בפארק ראינו אנשים רוקדים (בשונה מבעבר היו המוני אנשים שרקדו במספר רב של קבוצות) - הפעם גם אושרית הצטרפה לאחת הקבוצות, אנשים משחקים משחקי לוח סיניים, קבוצות של אנשים ששרים, אנשים שמנגנים, נשים שרוקמות,  אנשים שמעיפים עפיפונים וכמובן נחים ונהנים. מעניין איפה הם עובדים שהם יכולים באמצע היום להנות בפארק. 
לאחר הסביבוב באיזור האגם המשכנו לעבר התחנה המרכזית על מנת לרכוש כרטיסי נסיעה למחרת. כשהגענו לתחנה התברר לנו שטעינו בתחנה אז לקחנו אוטובוס לתחנה הנכונה. 
קנינו את הכרטיסים וחזרנו למלון  (רוב הדרך במטרו).  המטרו היה ממש חדש וכנראה שהמקומיים עדיין לא התרגלו אליו, אבל עדיין אנחנו כנראה האטרקציה העיקרית במקום. 
ירדנו מהמטרו והלכנו למלון ובדרך קנינו ארוחת ערב  - עוגות (בכל זאת שבועות היום). 