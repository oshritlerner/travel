אחרי לילה גשום וסוער התעוררנו בבוקר סקרנים לגבי היום שצפוי לנו. 
בשעה 09:30 הגענו אל סוכנות הטיולים ויצאנו אל הדרך. 
אחרי שייט של כ 45 דקות הגענו אל כפר נידח. 
שניתן להגיע אליו רק באמצעות סירה (אין אליו כבישים). 
אחרי סיור קצר בכפר המשכנו אל כפר סמוך שממנו יצאנו רגלית אל עבר המפל הגדול של האזור. 
בהתחלה הלכנו בין שדות אורז ולאחר מכן המשכנו ללכת בין העצים לצד הנחלים. 
המפל היה נחמד והיה אפשר לשחות לידו. 
אלמלא העלוקות הרבות (אחת מהן אפילו עלתה על אושרית) היה יכול להיות נחמד יותר.
אכלנו ארוחת צהריים קלה לצד המפל וחזרנו אל הסירה. 
שטנו בסירה אל הכפר הקודם ושם חיכו לנו הקייקים. 
כבעלי נסיון בקייקים לא חששנו מהשייט. 
עד להתהפכות הראשונה. 
אך גם זה לא היה נורא כי הצלחנו מהר מאוד להפוך את הקייק. 
אושרית מהר עלתה על הקייק כשרונן ניסה לעלות גם כן הקייק התהפך שוב. 
פה התחלנו לחשוש. 
הזרם התחזק ונפרדנו מהקייק. 
המדריך בא לעזרתנו הפך את הקייק ועזר לאושרית לעלות עליו. 
במשך מספר דקות רונן ניסה לעלות לקייק ובסופן הצליח. 
עם מספר שריטות קלות מהסלעים הרבים בדרך. 
אחרי שייט של כשעתיים הגענו בריאים ושלמים אל הכפר. 
נחנו עד לערב במלון ואת ארוחת הערב אכלנו שוב במסעדה הודית :-) 