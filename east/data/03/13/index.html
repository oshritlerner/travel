הבוקר התעוררנו לקול התרנגולים  (בסביבות השעה 05:00 אולי אפילו מוקדם יותר). 
בשעה 06:30 קמנו סופית.
הכינו לנו קפה ותה טעימים ובסביבות 09:00 אכלנו ארוחת בוקר ענקית!! 
הארוחה כללה: מרק נודלס עם טופו וירקות  (את הטופו אכל בעיקר הכלב  כש mama Lili לא הסתכלה),  אגרולים מאוד טעימים וחביתה  (בערך 5 ביצים) עם לחמניות. 
כמובן שלא סיימנו הכל.. 
בשעה 11:00 יצאנו לדרך בחזרה ל sapa. 
הדרך (הרגלית) ארכה כ 3 שעות ובמהלכה ראינו את העמק היפייפה. 
כשהגענו ל sapa נפרדנו מ mama Lili לשלום והלכנו למלון. 
התקלחנו  (אתמול לא התקלחנו), נחנו קצת ויצאנו לחפש חנות צילום כדי לפתח תמונות ל mama Lili. 
מצאנו אחת ובמקרה גם mama Lili הייתה בסביבה. 
הבאנו לה את התמונות ונפרדנו ממנה שוב לשלום. 
לאחר מכן המשכנו לסיבוב בשוק ולשים כביסה במכבסה. 
בערב אכלנו ארוחת ערב במלון  (מזג האוויר בחוץ היה לא משהו אז ניסינו את המסעדה של המלון) והיה טעים מאוד. 