קמנו מוקדם בבוקר ירדנו לאכול ארוחת בוקר ויצאנו לעבר המקדש שאתמול לא הספקנו אליו. 
המקדש היה קטן ופשוט ובהחלט היה אפשר לוותר עליו. 
לאחר מכן ביקרנו בשוק המקומי וקנינו כמה דברים. 
חזרנו למלון התארגנו לטיסה ויצאנו לארוחת צהריים במסעדה ליד המלון. כשסיימנו לקחנו טוק טוק לשדה התעופה. עשינו צ\'ק אין ועברנו את ביקורת הדרכונים וחיכינו באולם הנוסעים. פשוט לא להאמין שזה שדה התעופה של עיר הבירה של לאוס. אין דברים כאלה! אבל שטויות העיקר שהמראנו ונחתנו בשלום בלואנג נמתה (luang nantha). 
הטיסה עברה מהר (אחרי 40 דק\' כבר נחתנו), לקחנו את התיקים שלנו ויצאנו לחפש טוק טוק למרכז העיר. היה רק טוק טוק אחד שם שרצה מחיר מופקע, אז אמרנו לו שלום והתחלנו ללכת לעבר הכביש הראשי שמחבר בין שדה התעופה לעיירה. 
לאחר כמה דקות של הליכה הסתבר שלא ממש עוברים שמה טוקטוקים אז החלטנו לתפוס טרמפ. 
לאחר כמה דקות עצרה לנו משאית ולקחה אותנו למרכז העיירה (כמובן שבתשלום סמלי). 
הלכנו לגסט האוס שקראנו עליו המלצה ויצאנו להסתובב קצת בעיירה. כשחזרנו מהסיבוב ביקשנו שלט למזגן שבחדר ואמרו לנו שאם נרצה להשתמש במזגן זה תוספת תשלום. חבל מאוד שלא אמרו לנו את זה מראש. מי חשב כשנכנסים לחדר ורואים מזגן אז צריך לשאול האם זה בתוספת תשלום. חיפשנו באינטרנט מקום לשינה לימים הבאים והלכנו לישון. 