קמנו בבוקר אכלנו ארוחת בוקר וארגנו את התיקים לקראת נסיעה ליעד הבא nong khiew. הלכנו לקנות כרטיסים לסירה שתיקח אותנו ועשינו סיבוב בשוק המקומי של הכפר. לקחנו את התיקים מהחדר ועלינו על הסירה. לאחר כשעה של שייט הגענו לעיירה nong khiew שנראתה לנו כמו כפר קצת יותר מפותח. התמקמנו בגסט האוס נחמד ויצאנו לאכול ארוחת צהריים. לאחר מכן עשינו סיבוב קצר בתוך העיירה ולקראת ערב צפינו במופע ריקודים מסורתי של ילדי המקום. את ארוחת הערב עשינו במרפסת של משפחה מקומית. ארוחה כל כך טעימה ומפוצצת. חזרנו לחדר מרוצים ושבעים.