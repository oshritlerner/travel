את היום התחלנו מוקדם מאוד. 
הפעם לא היו תרנגולים שהעירו אותנו,  אבל בגלל שהלכנו לישון נורא מוקדם כבר בסביבות 05:00 התעוררנו. 
אכלנו ארוחת בוקר במלון, התארגנו ויצאנו לעבר מפל יפה באיזור. 
אחרי שהתרחקנו 20 מטרים מהמלון הגענו למסקנה שבערפל כבד ובגשם זה לא אפשרי לעשות את הטיול הזה. 
במקום זה החלטנו להתפנק במסג\'. 
המסג\' היה טוב מאוד וארך כשעה. 
כנראה שהשרירים של רונן היו ממש תפוסים או שהמעסה של רונן לא אכלה ארוחת בוקר אחרת אין הסבר לזה שהיא עמדה ואפילו התהלכה עליו. 
אחרי המסג\' אכלנו ארוחת בוקר צהריים מוקדמת וחזרנו למלון. 
בדרך למלון קנינו מצרכים לנסיעה של מחר (אנחנו נוסעים לעיר שגובלת עם לאוס בשם dien bien phu). 
במלון ארגנו את התיקים לנסיעה והתחלנו לתכנן את הטיול בלאוס. 
אכלנו ארוחת ערב טעימה במלון וסיימנו את היום. 