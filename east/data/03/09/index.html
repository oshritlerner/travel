קמנו בבוקר התארגנו שילמנו על הלילות במלון ויצאנו לעבר כפר קרוב של קדרים.. 
לקח לנו בערך חצי שעה להגיע לתחנת האוטובוס (בדרך שוב ראינו אנשים ששורפים זבל ברחוב) ועוד חצי שעה לחכות לאוטובוס ועוד חצי שעה לנסוע באוטובוס.. 
היינו די סקפטיים והיינו בטוחים שנתבאס. 
בטעות ירדנו בתחנה הלא נכונה וממש התבאסנו מזה.. 
התחלנו ללכת לעבר מרכז הכפר ובדרך נגלה אליינו הקסם של הכפר. 
מסתבר שכמעט כל הבתים בפאתי הכפר הם בעצם מפעלים לייצור כלי חרסינה. 
כך שבכל הבתים אפשר לראות כמויות ענקיות של כלי חרסינה או אנשים שמייצרים כלי חרסינה  (בעבודת יד כמובן) 
המשכנו לנו בכיף להסתובב עד שהגענו למרכז הכפר. 
מסתבר שהטעות שלנו יצאה טוב כי במרכז הכפר יש בעיקר חנויות לכלי חרסינה. 
אחרי שמיצינו בכפר חזרנו להאנוי. 
חשבנו בהתחלה לנסוע לכפר נוסף של אורגים אבל ויתרנו.
בעיר אכלנו במסעדה צמחונית מעולה (קשה להסביר במילים עד כמה האוכל בה היה טעים). 
ואחרי זה הלכנו למכבסה למשוך את  הכביסה שלנו. 
המכבה הייתה סגורה והיא עתידה להפתח ב 20:00.
היינו בשוק כי רצינו בדיוק לעזוב את העיר. 
מה גם שעזבנו את המלון. 
בבאסה חזרנו למלון והזמנו את החדר לאותו הלילה. 
בדקנו מזג אוויר לימים הקרובים בהלונג  (לאן שהיינו אמורים לנסוע)  ומסתבר שהולך להיות לא מתאים בכלל. 
מה שאומר שניצלנו מנסיעה מיותרת. 
לקראת ערב הלכנו לאיזור האגם (רצינו לראות מופע בובות על המים אבל נגמרו הכרטיסים) לטייל קצת באיזור. 
לאחר מכן קנינו כרטיסי רכבת למחרת בבוקר ל  sapa והלכנו למסעדה מהצהריים לארוחת ערב. 
וואו זה היה פשוט טעים! 
לקחנו שלוש מנות שאמורות להיות די פשוטות והם עשו מהן מעדנים. ללא ספק זאת הייתה הארוחה הטובה ביותר שלנו בווייטנאם. 
אחרי הארוחה חזרנו שבעים ומרוצים למלון ובדרך אספנו את הכביסה. 
