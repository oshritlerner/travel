קמנו בבוקר אכלנו ארוחת בוקר במסעדה על שפת הנהר ויצאנו בהליכה לעבר מערת golden cave והלגונה הכחולה. לאחר הליכה של שעתיים בין שדות וכפרים (אחרי שסירבנו בנימוס לעלות על טרמפ - משאית של מקומיים) הגענו אל המערה והלגונה. טיפסנו אל המערה ובתוכה הלכנו כשעה וחצי עד שהגענו למקום מסוכן מדי ועשינו אחורה פנה.
ירדנו אל הלגונה ונכנסו קצת למים להתרעננות ונחנו טיפה. החלטנו שאל העיירה חוזרים עם טוק טוק אבל הם רצו סכום כסף מופקע אז החלטנו לחזור ברגל. 
אחרי כ-10 דקות הליכה נעצר לידיינו מיני וואן והציעו לנו טרמפ לעיירה. עלינו על הטרמפ וכשהגענו לעיירה הלכנו למסעדה הצמחונית מאתמול והזמנו לנו המבורגרים צמחוניים. 
אחרי הארוחה הטעימה חזרנו לחדר נחנו וכשהגיעה שעת שקיעה ירדנו לצפות בה בנהר. 
בערב שמנו בגדים בכביסה, הזמנו כרטיסי אוטובוס למחר לואנטיין ולאחר מכן הלכנו לאכול ארוחת ערב. בסיום הארוחה שיחקנו ביליארד במסעדה ולאחר מכן חזרנו לחדר. 