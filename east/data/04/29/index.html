את היום הקדשנו בעיקר לקניית מצלמה ומעבר ל fuzhou. 
קמנו מוקדם מהרגיל  (06:30) ויצאנו לתחנת הרכבת לקנות כרטיס נסיעה ל fuzhou.  לצערינו לא היה כרטיס לשעה  13:13 כמו שתכננו אז במקום לקחת את הרכבת ל 18:00 בחרנו ברכבת של 11:58.
מכיוון שעוד תכננו לקנות מצלמה המשכנו בזריזות לעבר הקניון למוצרים דיגיטלים  (מסתבר שקוראים לו ego). 
מכיוון שהבנקים נפתחים רק בשעה 09:00 נאלצנו לחכות מחוץ לבנק.
מחוץ לבנק הייתה קבוצת בנות שרקדה. 
הן לא נראו רקדניות ולא היה ברור למה הן רוקדות. 
אבל המוזיקה הייתה נעימה וזה היה בהחלט מחזה חביב :-). 
ניסינו למשוך דולרים  (כדי להימנע מעמלת המרה גבוהה)  אבל בבנק שניסינו זה לא היה אפשרי אז פנינו לבנק אחר  (לפי המלצת העובדים בבנק).  
אחרי רבע שעה של הליכה הסתבר שגם בסניף בנק הזה לא ניתן למשוך דולרים. משכנו יואן וחזרנו לקניון. 
קנינו את המצלמה וחזרנו בזריזות למלון. 
ארזנו את התיקים,  קנינו קצת אוכל ויצאנו בזריזות לתחנת הרכבת. 
הגענו לתחנה כ 20 דקות לפני הזמן ואז שמנו לב שמכרו לנו כרטיס לא טוב  (שמגיע רק עד wedzhou). 
חיכינו בתור לקופה לחוצים וכשהגיע התור שלנו  (אחרי כ 5 דקות) החליפו לנו את הכרטיסים בלי בעיה לרכבת הקרובה  (של השעה 12:22).
עלינו על הרכבת ואחרי כ 5.5 שעות נסיעה הגענו ל fuzhou. 
לפי גוגל לקחנו אוטובוס מקומי לאיזור המלון שלנו בתקווה שההזמנה שלנו תכובד  (לא היינו בטוחים שההזמנה שלנו נקלטה כמו שצריך). 
כשהגענו למלון ראינו שהכל בסדר ונרגענו. 
הנחנו את הדברים ויצאנו להסתובב קצת באיזור המלון ולאכול ארוחת ערב. 