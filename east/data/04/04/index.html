לאחר לילה שישנו כמו תינוקות (כל שעתיים התעוררנו) קמנו בבוקר ואכלנו ארוחת בוקר שעמל עליה המדריך כבר משש בבוקר.
לאחר הארוחה התארגנו ויצאנו ליום השני של הטרק.
הלכנו בתוך הנחל לסירוגין ותוך כדי ראינו חיות מהסביבה (צפדעים, דגים מיוחדים ופרפרים).
המדריך הכין לנו מקלות הליכה מבמבוק כדי להקל על ההליכה בתוך המים. 
נכנסנו לתוך הג\'ונגל ובמהלך ההליכה ראינו נשים מקומיות שעשו הפסקה מאיסוף הבמבוק. הן הציעו לנו להצטרף אליהן לארוחה ולשבת איתן. 
לאחר העצירה המשכנו בהליכה עד ארוחת צהריים ובדרך המדריך הכין לנו מניפות על מנת להקל על החום.
כשעצרנו להפסקת הצהריים, בדיוק כמו אתמול המדריך והמלווה הכינו שולחן מאפס, ותוך 10 דקות כבר אכלנו. לאחר הארוחה המשכנו בהליכה של שעתיים שבסופן היינו צריכים להגיע לכפר. מסתבר שהכפר הזה היה הכפר שעצרנו בו אתמול וביקרנו בבית הספר המקומי (nam ha). 
בכפר חיכה לנו מיני וואן אשר החזיר אותנו בחזרה לעיירה.
בדרך עצרנו בעוד כפר, הסתובבנו מעט ובכך סיימנו את הטרק. 
הגענו לעיירה, הלכנו לגסט האוס, התקלחנו, נחנו קצת ויצאנו לאכול ארוחת ערב. חזרנו לחדר והתארגנו לנסיעה מחר למואנג סינג. 