קמנו בבוקר, אכלנו, התארגנו ועשינו צ\'ק האוט. 
עברנו למלון אחר (זה שהזמנו יום קודם). 
מכיוון שערימת הכביסה שלנו גדלה מיום ליום ומכיוון שאין מכבסות באיזור,  הקדשנו שעה כדי לכבס את הבגדים בחדר. 
בסביבות השעה 10:00 יצאנו בהליכה לעבר האגם המערבי.
הסתובבנו באיזור הטיילת בה טיילו אנשים רבים  (כרגיל צלמו אותנו,  הפעם צילמנו בחזרה), דוכני מזון וסירות רבות  (שהשיטו את התיירים הרבים). 
ראשית פנינו לעבר האי הגדול שבאגם. 
את הדרך אל האי עשינו בהליכה על גבי גשר שהוביל אל האי. 
על האי היה פארק קטן (פארק דז\'ונגשאן), והסתובבנו בו עד הצהריים (ויתרנו על המוזיאונים).
בחואנגדז\'ו הכניסה (לרוב) האטרקציות ללא תשלום. 
לאחר שעזבנו את האי הסתובבנו בעוד פארק חביב אשר היה מלא בנחלים, אגמים קטנים,  גשרים וכמובן:  הרבה צמחייה. 
לאחר ארוחת הצהריים המשכנו להליכה בפארק מערות הדרקון.
בפארק הלכנו בין השבילים (כשלצד השבילים עצי במבוק רבים) וראינו בין השאר מעיינות, מערות, בתי תה (הסינים אוהבים תה) ומקדשים.
לקראת סוף הפארק (ברוב הפארק לא היו כמעט בכלל אנשים חוץ מאיתנו) הגענו אל מערת הדרקון הצהוב (שהייתה בתשלום) שהכילה המוני תיירים  (כנראה התיירים הולכים רק למה שבתשלום) והסתובבנו קצת באיזור (מדובר במיני פארק קטן בתוך כל מתחם הפארק הגדול) 
סיימנו את הטיול אחה\"צ וחזרנו למלון באוטובוס מקומי  (מזל שיש את גוגל כדי לדעת על איזה אוטובוס לעלות כי כל המידע בתחנות האוטובוס בסינית ואין ממש עם מי לדבר).
נחנו קצת במלון ויצאנו לארוחת ערב במסעדה ערבית ) אוכל ערבי לא היה שם). 