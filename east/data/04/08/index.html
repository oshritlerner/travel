קמנו מוקדם בבוקר,  התארגנו ויצאנו לתחנת האוטובוס במטרה להספיק לאוטובוס הראשון ל luang Namtha של השעה 08:00.
הגענו לתחנת האוטובוס בשעה 07:35 וראינו שהאוטובוס לא יצא עדיין. 
שמחנו,  עלינו על האוטובוס וחיכינו שנצא. 
האוטובוס יצא ב 09:30..
כלומר, לא עלינו על האוטובוס הראשון או שהוא פשוט לא יצא. 
הגענו ל luang Namtha תוך כשעה וחצי ומשם לקחנו טוקטוק לתחנת האוטובוס הדרומית. 
לשמחתנו נשארו מקומות לאוטובוס ל huay xai של השעה 12:30.
חיכינו כשעה ובמהלכה אכלנו חטיפים לארוחת הצהריים. 
הגענו ל huay xai בשעה 16:30 ולא ידענו לאן נמשיך.  או שנשאר הלילה בלאוס,  או שנעבור את הגבול לתאילנד ונישן ליד הגבול,  או שניסע לצ\'יאנג ראי / צ\'יאנג מאי. 
באוטובוס איתנו נסעו זוג תיירים שהמשיכו ל צ\'יאנג מאי אז במיני וואן אז בדקנו עם הנהג אם זה יהיה בסדר שנצטרף לנסיעה.  בתמורה לתשלום הוא הסכים כמובן. 
נסענו איתו למעבר הגבול שם יצאנו למעשה מלאוס. 
אחרי שיצאנו מלאוס עלינו על אוטובוס אל הכניסה לתאינד. 
כמו בפעם הקודמת שלנו בתאילנד גם הפעם רונן ניסה להכנס לרכב דרך המקום של הנהג. 
תוך כ 2 דקות הגענו לכניסה לתאילנד שם קיבלנו אישור שהייה ל 15 יום. 
אחרי שנכנסנו לתאילנד נסענו עם המיני וואן לצ\'יאנג מאי ובשעה 22:30 הגענו. 
אושרית הלכה לחפש מקום לינה ללילה ובסוף מצאה אחד  (מעט יקר אבל למה לא  :-)  ). 