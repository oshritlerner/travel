את היום התחלנו מוקדם יחסית. 
אחרי ארוחת בוקר בחדר יצאנו לעבר מקדש בודהת הברקן. 
בדרך ראינו שוק מקומי, אז נכנסנו ועשינו סיבוב קניות של ירקות לימים הקרובים. 
הכניסה למקדש הייתה יקרה מעט אבל נכנסנו בכל זאת..  לא היה יותר מדי מה לראות אז שילמנו עוד קצת (מחיר גבוה גם כן)  כדי לראות את הפסל של הבודהה שהיה ממש לא מיוחד. 
מאוכזבים מהמקדש המשכנו למקדש אחר  (מתוך אמונה שהוא יהיה מעניין יותר) אחרי שבספר צויין שהמחיר לכניסה זול יחסית
כשהגענו למקדש היינו בהלם מהמחיר הממש גבוה שהיינו צריכים לשלם לכניסה אז ויתרנו.
משם המשכנו לאיזור הזיכיון הצרפתי. 
טיילנו קצת באיזור המדרחוב כשבדרך עברנו במספר מרכזי קניות יוקרתיים. 
היו שם מספר חנויות די מוזרות,  באחת מהן מכרו טוסטוסים כובעים ותיקים והיה גם ספר במקום (לך תבין סינים). 
המדרחוב היה חביב והיה מלא בבתי קפה והיתה בו תחושה קלילה ונעימה. 
לאחר מכן חזרנו למלון ואכלנו ארוחת צהריים. 
חשבנו להמשיך לכיוון הבונד  (טיילת לצד הנהר) אך ויתרנו על המסלול הזה בגלל הגשם. 
לקראת הערב יצאנו בכל זאת אל הבונד (בדרך שמנו לב למספר שלטים הזויים בדרך). 
איזור הבונד בו טיילנו  (בהמלצת הספר) היה מואר והיה מאוד נחמד לטייל בו  (למרות הקור היו המון אנשים שטיילו שם). 
בשעה 22:00 חזרנו למלון. 