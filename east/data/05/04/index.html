אחרי הרבה ימים עם מעט שינה קמנו מאוחר יחסית. 
אכלנו ארוחת בוקר,  הזמנו חדר לעוד 2 לילות  (בדרך גם החלפנו חדר)  ויצאנו באוטובוס לעבר האוניברסיטה של xiamen  (אטרקציה באיזור). 
כשהגענו לאוניברסיטה היה משום מה תור ארוך לכניסה. 
לא היה לנו כח לחכות יותר מידי אז המשכנו למקדש nanputuo si. 
במקדש עצמו יש מספר מבנים, פגודות ופסלים ושבילים שמובילים למעלה הגבעה  (המקדש שוכן למרגלות גבעה).
על הגבעה היו מספר עמדות תצפית חביבות. 
כשירדנו מהגבעה הגיעה שעת ארוחת צהריים,  אז בהמלצת הספר חיפשנו את המסעדה הצמחונית שבמקדש. 
מהר מאוד מצאנו את המסעדה  (בעיקר בעזרת מפה שחילקו ברחבי המקדש). 
במסעדה לא היו תפריטים באנגלית וגם לא היה מי שידבר איתנו באנגלית. 
למזלינו אחד האורחים במסעדה ידע מעט אנגלית ועזר לנו. 
הזמנו ארוחה עסקית  (4 מנות: מרק פטריות ועוד משהו שמאוד מזכיר קניידלך,  נודלס מוקפץ עם ירקות,  פירה מירק כלשהו עם ירקות, ותבשיל פטריות וכמובן שאי אפשר בלי תה). 
הארוחה בעיקרון מיועדת ל 2 אבל גם 4 יכולים להנות ממנה. 
אחרי הארוחה הטעימה  (אחת הטעימות בטיול) והמאוד משביעה התחלנו לחזור ברגל לכיוון המלון. 
עברנו בדרך ליד פארק  הרכבת - כנראה שבעבר עברה במקום רכבת והיום יש רק שביל נחמד להליכה. 
המשכנו ובדרך עצרנו ליד מפל חביב  (מפל מלאכותי) שראינו בנסיעה הלוך. 
ליד המפל היו מופעי מוזיקה נחמדים ומנהרה שהובילה לרחוב מקביל. 
מעברה השני של המנהרה לקחנו אוטובוס בחזרה למלון. 
נחנו מעט ולקראת ערב הלכנו ל tesco: סופרמרקט ענק באזור. 
