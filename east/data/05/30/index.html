קמנו בבוקר אכלנו ארוחת בוקר במלון (היה הרבה אוכל אבל לא ממש בשבילינו), ירדנו ללובי לשלם על עוד לילה במלון והשכרנו אופניים.
באופן מפתיע לא ביקשו מאיתנו פיקדון (המחיר של האופניים היה ממש זול וחששנו שיבקשו מאיתנו פיקדון מוגזם).
לא רק זה אלא שגם הציעו לנו לשדרג את האופניים מאופני כביש לאופני הרים ללא תשלום נוסף.
התחלנו לנסוע לעבר גבעת הירח - גבעה עם חור בצורה של ירח.
אחרי עלייה של שעה (עלינו לאט לאט בלחות מטורפת) הגענו לפסגה לנוף יפה של כל האיזור..
נחנו מעט למעלה וירדנו בחזרה.
במרגלות הגבעה עשינו הפסקה קלילה ואכלנו מעט. התיישבנו ליד בחורה מקומית שמסתבר שעובדת כמדריכת טיולים (הבנות שהיא מדריכה בדיוק עלו למעלה לפסגה) ובהמלצתה המשכנו לעבר כפר הדרקון - כפר עתיק.
לאחר כ 15 דקות נסיעה הגענו אל הכפר.
בכניסה לכפר ביקשו מאיתנו לשלם 20 יואן לאדם. לאחר משא ומתן (בעזרת תעודות סטודנט שלא אמורות להקנות הנחה) הורדנו את המחיר ל 20 יואן לשנינו.
בכפר עברנו בין הבתים העתיקים ואפילו עלינו לגג של אחד הבתים ותצפתנו על האיזור.
אחרי סיבוב של כשעה בכפר ישבנו לנו מעט באגם/נהר שסמוך לכפר.
לאחר מכן רכבנו בחזרה אל המלון. לפני שהחזרנו את האופניים קנינו לנו צ\'יפס לארוחת צהריים.
עלינו אל החדר ונחנו עד לשעות הערב.
לקראת ערב כיבסנו את הבגדים המלוכלכים שלנו ויצאנו לאכול ארוחת ערב.
אחרי שאתמול לא אכלנו במסעדה הצמחונית (בגלל שבדיוק שהגענו העובדים יצאו להפסקה) החלטנו שהיום נאכל כמו שצריך..
הזמנו 2 מנות: אורז ומאפה עם אורז וכדורי ירקות. האורז היה חסר כל טעם ובהחלט זכה בתואר: \"האורז הגרוע של הטיול\". כשהגיעה המנה השנייה נרגענו כי היא נראתה ממש טוב.. אבל המראה הטוב הסתיר את הטעם. המנה הייתה חריפה ברמות לא אנושיות (בתפריט מנות חריפות צוינו כחריפות והמנה הספציפית לא צויינה כחריפה). מכיוון שלא יכולנו לאכול את המנה ביקשנו שיחליפו לנו אותה. המלצרית אמרה שיכינו לנו את המנה מחדש ושהיא לא תהיה חריפה. חיכינו כחצי שעה והגיעה מנה חדשה.. היא לא הייתה חריפה כמו הראשונה אבל גם אותה לא יכולנו לאכול מרוב חריפות.
ויתרנו ושילמנו על החשבון. כמובן שאמרנו מה שחשבנו על האוכל. בסוף לא שילמנו על המנה החריפה.
לא שבעים ולא מרוצים פנינו לסופרמרקט קרוב לקנות מצרכים למחר.
לאחר מכן עצרנו בפיצרייה לארוחת ערב טעימה.
חזרנו למלון והמשכנו עם הכביסה.