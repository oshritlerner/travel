אחרי נסיעה של כ 13 שעות הגענו ל guilin. 
יצאנו מהתחנה והלכנו לתחנת האוטובוס לכיוון המלון. 
כשהגענו למלון התקלחנו, נחנו מעט ויצאנו לעבר האטרקציות של העיר. 
ראשית התחלנו בפסגת \"היופי המבודד\". 
כשהגענו למקום היה קצת מעונן אז לא היינו בטוחים אם כדאי להכנס. 
מה גם שעלות הכניסה לסטודנטים די גבוהה.  בסוף החלטנו להכנס,  אלא שהסבירו לנו שאין הנחה לסטודנטים שלא סינים.  אז החלטנו שלא להכנס..  המחיר הרגיל היה ממש ממש גבוה..  למזלינו קיבלנו החלטה נכונה כי מספר דקות לאחר מכן החל לרדת גשם חזק. 
המשכנו ללכת  (בגשם) כדי לקבל קצת מידע על האטרקציות בעיר  (בדרך עברנו ליד פסגת חדק הפיל ופגודות השמש והירח). מזג האוויר לא ממש אפשר להסתובב אז חזרנו למלון. 
התארגנו קצת ויצאנו לאכול.  מצאנו מסעדה צמחונית באפליקציה וביקשנו את עזרת המקומיים למצוא אותה.  הם הציעו לנו לנסוע במונית..  מזל שלא הקשבנו להם..  המסעדה הייתה ממש לידיינו. 
המסעדה הייתה ממש מיוחדת.  היו בה רק 2 מנות: נודלס ולחמניה מאודה עם פטריות. והמחירים כל כך זולים שקשה להאמין. 
חזרנו למלון ונחנו עד לערב. 
לקראת ערב יצאנו לעבר שוק הלילה.  לא ממש מצאנו אותו  (יכול להיות שכבר אין פה שוק לילה,  בכל זאת הספר לא ממש עדכני),  אז הסתובבנו בטיילת שלצד אגם ronghu. 
חזרנו למלון ובדרך קנינו מעט מצרכים למחרת. 
במלון הזמנו טיול מאורגן למחר לאטרקציות בעיר. 
מסתבר שזה יוצא זול יותר מללכת לכל אטרקציה באופן עצמאי. 