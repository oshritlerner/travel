אחרי שהלכנו לישון מאוחר הרשנו לעצמנו גם לקום מאוחר. 
התארגנו,  הזמנו עוד לילה במלון  (היינו צריכים לעשות הזמנה דרך האינטרנט כדי שתהיה לנו הנחה) ויצאנו לדרך. 
לפחות כך קיווינו - ירד גשם.. 
החלטנו להקדיש את הבוקר לתכנון של המשך הטיול. 
בסביבות הצהריים יצאנו רגלית לעבר מסעדה צמחונית
היה קצת קשה למצוא את המסעדה  (אין שום שילוט ברור) אבל בעזרת אנשים באיזור הגענו. 
במסעדה כמובן שלא היו תפריטים באנגלית אבל היה דיל לזוג אז לקחנו אותו  (בלי ממש לדעת מה הזמנו). 
מכיוון שהמחירים של המנות לא היו זולות ציפינו לארוחת טעימות.. 
הביאו לנו מרק פטריות גדול שהיה אחלה וצפינו לשאר המנות. 
לאחר מספר דקות הביאו לנו עוד מרק נודלס  (אישי) ומיד לאחר מכן עוד מן תבשיל ברוטב חמוץ מתוק,  שיפודי  \"בשר\", טוגנים,  נודלס ותבשיל פטריות.. 
שוב נפלנו למלכודת של הארוחה לזוג - זה המון אוכל! 
כמובן שלא סיימנו הכל וביקשנו שיארזו לנו את הנודלס ואת התבשיל פטריות. 
שבעים ומרוצים  המשכנו למקדש Kaiyuan הסמוך. 
המקדש היה יפה מאוד והיה נעים להסתובב בגנים שלו. 
מהמקדש המשכנו לעבר שער guangjimen nou העתיק וממנו המשכנו לאורך החומה העתיקה. 
בשלב מסויים חזרנו למרכז העיר לעבר האגם המערבי ובדרך נכנסנו לחנות לפיסול בעץ. 
הגענו לאגם לקראת ערב ורצינו להספיק לראות כמה שיותר לפני שיחשיך. 
זה לא ממש עניין את אחד המקומיים שהחליט לבדוק עליינו את האנגלית העילגת שלו במשך כ 15 דקות. 
כשהצלחנו להתחמק ממנו התחלנו לעלות במעלה הגבעה שבגן הסמוך לאגם. 
כשהתחיל להחשיך ירדנו מהגבעה וישבנו בביתן שעל קצת האגם לנוח מעט. 
חזרנו למלון וסיימנו את ארוחת הצהריים :-) 