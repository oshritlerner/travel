היום התעוררנו מוקדם מהרגיל  (04:50) אכלנו ארוחת בוקר זריזה,  התארגנו ויצאנו לעבר תחנת הרכבת. 
היום למעשה עשינו את האטרקציה העקרית באיזור שבשבילה למעשה הגענו אל העיר fuzhou מלכתחילה  (וגם נשארנו פה 3 ימים)  - הר טאימו. 
אל איזור ההר נסענו כשעה וחצי וכשהגענו ליעד חיכו מיניבוסים שהסיעו עד לכניסה למתחם ההר. 
עלינו למיניבוס עם כל התיירים  (סינים) ותוך כ 10 דקות הגענו למתחם. 
מה שמיוחד במקום הזה הוא שאין אנגלית בשום מקום. לא מפות, לא אינפורמציה. הכל בסינית. 
שילמנו דמי כניסה מופקעים  (רונן שילם קצת יותר מחצי בגלל שהוא \"סידר\"  כרטיס סטודנט). 
ראינו שכולם עולים על אוטובוסים אז עלינו גם על אוטובוס שהסיע אותנו לתחילת איזור הטיול  (כלול במחיר הכניסה). 
מבולבלים מכל המצב התחלנו ללכת עם המפה  (בסינית כמובן). 
בדרך עברנו באגם ובהמון נקודות תצפית מרהיבות. 
לקראת הצהריים הגענו לפסגה הגבוהה ביותר  (ממנה לא היה ממש נוף) והתחלנו לרדת מההר. 
מבולבלים ורעבים ניסינו לברר מהי הדרך הנכונה ולבסוף הגענו לאגם נוסף. 
אחרי האגם החלטנו להתחיל ללכת לכיוון היציאה  (לפני שיחשיך). 
מכיוון שקראנו בספר על מסעדה צמחונית ליד אחד המקדשים היה ברור מבחינתינו לשאול ליד אחד המקדשים שבדרך איפה אפשר לאכול אוכל צמחוני. 
נזירה חביבה קיבלה את פנינו והזמינה אותנו לשבת לאכול. 
כששאלנו על המחיר היא אמרה שאין צורך  (באמת שלא הייתה לנו בעיה לשלם). 
האוכל היה טעים ומשביע. 
כששאלנו שוב כמה לשלם חזרו ואמרו שאין צורך ואפילו הציעו לנו מקום לישון הלילה. 
סירבנו בנימוס והמשכנו בדרך ליציאה. 
בדרך עברנו בשביל תלוי על צלע ההר (כמובן שרונן המשיך להצטלם עם המקומיים). 
כשהגענו ליציאה מישהו הציע לנו מונית. 
שאלנו על המחיר ותוך זמן קצר הוא ירד למחיר של המיניבוס. 
הסכמנו לנסוע איתו וכשהגענו לרכב שלו גילינו שהוא בכלל לא מונית אלא רכב פרטי  (בתכלס זה לא הפריע לנו). 
לתחנת הרכבת הגענו מוקדם מדי אז ביקשנו להחליף לרכבת מוקדמת יותר. 
אמרו שאין בעיה והביאו לנו כרטיס חדש. 
המחיר של הרכבת היה נמוך ממה ששילמנו אז ציפינו לקבל את ההפרש. 
רק שביקשו מאיתנו לשלם. 
מסתבר שכשמחליפים כרטיס צריך לשלם \"קנס\". 
לא הסכמנו לזה וביקשנו את הכרטיסים המקוריים. 
הבעיה שלא הסכימו לזה כי ביטלו את הכרטיסים. 
די עשינו שם בלאגן ובסוף חלק מהמקומיים החליטו לשלם עבורינו את ה\"קנס\" (רק כדי לסיים את הויכוח). 
אחרי כשעה של המתנה עלינו על הרכת חזרה לעיר. 
בעיר עלינו על אוטובוס לאיזור המלון.
כשהגענו למלון הזמנו מלון למחר וארזנו את התיקים לנסיעה של מחר. 