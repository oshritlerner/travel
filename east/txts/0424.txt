קמנו בבוקר, אכלנו, התארגנו ויצאנו לעבר גן אדון הרשתות.
הגענו מוקדם לגן כך שהיו שם מעט אנשים (הייתה קבוצה של מקומיים מבוגרים שביקשו להצטלם איתנו,  כמובן שהסכמנו) ונהנינו בשקט מהמקום.
לאחר מכן חזרנו למלון, התארגנו ועשינו צ\'ק האוט.
נסענו לרכבת וקנינו כרטיסים ליעד הבא שלנו-hangzhou. היינו צריכים להמתין שעתיים בערך כי לרכבת הקרובה כבר לא היו כרטיסים.
בינתיים אכלנו ארוחת צהריים וקראנו קצת על המקום אליו נגיע. 
הרכבת הייתה מאוד מרווחת ומאוד מהירה (אנחנו ראינו מהירות של 299 קמ\"ש). 
כשהגענו לתחנה האחרונה נסענו במטרו למרכז העיר. 
ואז התחיל הטרטור: ניסינו להזמין חדר בשני מלונות אבל לא היה מקום אז לקחנו אוטובוס (בעצת גוגל) לעבר מלון אחר. 
לא היה במקום מלון אז לקחנו אוטובוס בחזרה לאיזור המטרו. 
האוטובוס לקח אותנו למטרו,  רק חבל שלא לתחנה הנכונה. 
אחרי כשעה של נסיעה ירדנו ליד תחנת מטרו וממנה לקחנו מטרו וירדנו במרכז העיר אחרי 10 תחנות (במקום 2 כמו שרצינו בהתחלה). 
עשינו סבב מלונות קצר ולבסוף התפשרנו על מלון יקר יחסית. 
הנחנו את הדברים ויצאנו לחפש מלון לימים הקרובים. 
מסתבר שהמלונות בתפוסה כמעט מלאה והמחירים בסופ\"ש עולים משמעותית. 
בסופו של דבר מצאנו מלון זול יחסית והזמנו בו חדר ליומיים. 
בדרך חזרה למלון עצרנו במסעדה מקומית לארוחת ערב (גם במסעדה הזאת לא היה תפריט אז הזמנו לפי תמונות של מנות בחלון ראווה. 
הארוחה הייתה זולה משביעה וטעימה. 
חזרנו למלון מותשים מהיום ולפני השינה עברנו קצת על המסלול למחר. 