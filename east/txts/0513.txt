קמנו בבוקר מוקדם מהרגיל (05:30) ויצאנו לעבר Qingyuan לשייט בין מקדשים. 
נסענו תחילה לתחנת הרכבת (תחנה משולבת של רכבת  - אוטובוס - מטרו) ולקחנו אוטובוס לעיר. 
כשהגענו חיפשנו כספומט למשוך כסף ולאחר מכן הלכנו ברגל למעגן הסירות כדי לקחת מעבורת לשייט. 
במעגן לא הייתה מעבורת ולא תוכננה מעבורת להיום. 
חיפשנו דרך אחרת להגיע למקדשים. 
ניסינו מונית אבל זה היה יקר מדי אז חזרנו לתחנה המרכזית כדי לברר על אוטובוס. 
בהתחלה היה קשה למצוא מישהו שידבר איתנו אבל לאחר מספר דקות הגענו למודיעין של התחנה. 
ואז התחילה החידה: כמה סינים דרושים על מנת להכווין תיירים ליעד הכי אטרקטיבי בעיר? 
אנחנו ספרנו 10 :-) 
הוסבר לנו שזה או מונית או או 2-3 אוטובוסים במשך כשעתיים. 
החלטנו לוותר על המקדשים וחזרנו ל Guangzhou. 
החלטנו להקדיש את שארית היום (הגענו אל העיר ב 14:00) לבירור על מוצרי אלקטרוניקה (מטען נייד וכרטיס זיכרון למצלמה). 
לאחר כשעה של סקר שוק קנינו מטען נייד( pisen 15000) ב 210 יואן בלבד :-)
לאחר מכן נסענו לכיכר Haizhu. 
בכיכר היה בעיקר קניון גדול. 
הסתובבנו בו מעט ולאחר מכן המשכנו לרחוב  Beijing. 
ברחוב יש המון דוכנים של שטויות וחנויות ומדרחוב ארוך יחסית (גם בו המון דוכנים וחנויות). 
לקראת ערב חיפשנו מקום לאכול. 
הלכנו למסעדה צמחונית (דרך האפליקציה) וכשהגענו חייבו אותנו להזמין תה. היה ממש חם אז לא התחשק לנו אז ויתרנו על המקום. 
פנינו למסעדה אחרת. 
האוכל היה טעים ומשביע. 
כשקיבלנו את החשבון הסתבר חייבו אותנו על תה וטישו (כנראה שזה נהוג פה). 
חזרנו למלון וסיימנו את היום. 
 
