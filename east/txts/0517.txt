רונן: 
התעוררתי ב 5 התארגנתי ובסביבות השעה 07:00 יצאתי לעבר שדה התעופה. 
בסביבות השעה 08:20 הגעתי אל התחנה (חצי מהדרך עלה 9.5 דולר הונג קונג והחצי השני  - לשדה התעופה עלה 60 דולר הונג קונג.  למה?  ככה). 
עשיתי צ\'ק אין וניגשתי לעבר השער של הטיסה  (שפורסם רק ב 09:30) העלייה למטוס הייתה מיועדת לשעה 10:20 ובדיוק בשעה הזאת החליפו את השער. 
עברתי לשער החדש ושם חיכיתי עד השעה 11:30 לעלייה למטוס  (ההמראה הייתה מיועדת לשעה 11:00).
ההמראה בפועל הייתה בשעה 12:40.
במהלך הטיסה ישבתי (במקרה) ליד בחורה שחיכתה איתי ליד השער  (ושעברתי איתה לשער ה\"חדש\"). 
הבחורה רוסייה ויודעת (בערך) אנגלית.  זה מה שהעביר לי את רוב הנסיעה.. 
במטס היה לכל אחד מסך עם שלט עם הרבה סרטים / שירים / משחקים לבחירה. 
בסביבות השעה 19:30 נחתתי במוסקבה (איחור של שעתיים וחצי). 
כשירדתי מהמטוס חיכה לנו אוטובוס ולאחר שהוא התמלא באנשים נסענו כ 20 מטרים וירדנו  (לא ברור) 
בשעה 20:20 עליתי על הטיסה לישראל  (המטוס המריא בסביבות 21:00 - כרבע שעה איחור). 
במטוס ישבתי ליד בחור ישראלי  (רוסי) שגר בתאילנד. 
גם בטיסה הזאת ראיתי שראק  (ראיתי את 3 הראשונים) וכמו שביקשתי קיבלתי אוכל צמחוני. 
נחתתי בארץ בסביבות 00:00 ועליתי על הרכבת לחדרה של השעה 00:47  (שכמובן איחרה). 

אושרית:
קמתי היום מאוחר יחסית ואכלתי ארוחת בוקר.
את הבוקר הקדשתי לכביסה וקצת לקריאה על היעדים הבאים שנבקר בהם אחרי שרונן יחזור.
לאחר מכן יצאתי לארוחת צהריים. 
משם המשכתי לסופר מרקט גדול כדי לעשות קניה של מצרכים לימים הקרובים. 
לאחר שסיימתי נכנסתי לקניון גדול של טקסטיל שהיה ממש קרוב למלון. 
מסתבר שהקניון הזה מכיל 4 קומות של חנויות המוכרות בדים לפי מטרים. 
הייתי בטוחה שאני אמצא שם גם חנויות בגדים, אבל לא הייתה שם אפילו חנות אחת כזאת. 
לאחר מכן המשכתי לקניון ליד שבו כן היו חנויות בגדים, נעליים, תיקים, תכשיטים וקוסמטיקה. 
היו שם 8 קומות של חנויות והכל במחירים מופרזים. 
עשיתי סיבוב סתם לשטוף את העיניים ויצאתי לרחוב סמוך שהיה עמוס באנשים.
ברחוב היו בעיקר חנויות של דברי קוסמטיקה ואיפור (בעיקר זיופים של מותגים). 
חזרתי למלון והכנתי לי ארוחת ערב במלון מהמצרכים שקניתי.