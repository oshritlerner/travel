היום חזרנו לטוסטוס. 
על הבוקר השכרנו טוסטוס ויצאנו אל עבר המפל  האטרקטיבי ביותר של האיזור (kuang si). 
הנסיעה ארכה כשעה  (כי נסענו לאט) בדרך עברו אותנו המוני מיני וואנים עמוסים בתיירים. 
בדרך ראינו גם בחורות שטוות צעיפים מכותנה. 
הדרך למפלים עוברת במספר מסלולים אפשריים. 
אנחנו בחרנו בדרך עקיפה שמובילה לראש המפלים. 
בפסגה חיכו לנו מספר נחלים יפים. 
בירידה מהפסגה ראינו את המפלים עצמם שהיו מאוד יפים. 
בתחתית המפלים יש שמורת דובים שחורים ובדיוק כשהגענו לתחתית האכילו אותם. 
מחוץ לאיזור המפלים יש \"שוק\"  עם מחירים מופקעים לתיירים ומסעדות רבות. 
המשכנו לעבר העיר ובדרך עצרנו במספר מקדשים (באחד מהם אפילו קנינו צעיפים שנעשו במקום). 
המשכנו בדרך ועצרנו לארוחת צהריים על שפת נהר המקונג. 
אחרי האוכל המשכנו בנסיעה לעבר מערות pak ou. 
הדרך ארכה כשעה וחצי (10 ק\"מ בדרך אפר). 
כשהגענו לכפר שבו המערות לקחנו סירה במחיר מופקע לצד השני של הנהר ושם שילמנו עוד מחיר מופקע כדי להכנס למערות עצמן. 
במערות ראינו המון פסלים של בודהה (בעיקרון המערות משמשות כארכיון לפסלים פגומים). 
בתכלס הדבר הכי טוב במערות היה הנוף אל הכפר מהמערות ובדרך אל הכפר. 
חזרנו מהמערות אל העיר אכלנו ארוחת ערב (שוב במסעדה הודית) וסיימנו את היום. 