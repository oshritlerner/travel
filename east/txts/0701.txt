אחרי החופש ש\"לקחנו\" אתמול, היו לנו הרבה פערים להשלים. 
קמנו בבוקר (בלי שעון מעורר),  אכלנו ארוחת בוקר קלילה והלכנו לבקר במקדש העירוני (מקדש tagong). המקדש הכיל בתוכו שלושה מבנים: המרכזי מבנה חדש יחסית, השני ישן ודי מוזנח שבו האנשים מתפללים - משתטחים על הרצפה ומכים את עצמם עם מקל מתכת (במקדש השני אסור לצלם),  המקדש השלישי מודרני יחסית ופחות מעניין ואטרקטיבי. 
מסביב למקדש יש עשרות גלגלי תפילה לשימוש המאמינים,  גם מנהל המלון הסתובב (3 פעמים) סביב המקדש. 
אחרי המקדש המשכנו לפגודת muya שנמצאת מרחק הליכה קצרה מהמקדש העירוני. במקדש הזה אין יותר מדי מה לראות (כלפי חוץ הוא נראה די מרשים), בתוך המקדש יש מוזיקה נעימה וצילומים של בודהה (במקום פסלים). 
חזרנו למלון ואכלנו ארוחת צהריים במסעדה בה אכלנו אתמול.  גם היום היה טעים מאוד. 
נחנו מעט ויצאנו לסיבוב בין הבתים הישנים בעיירה. חזרנו לנוח עוד קצת ואז יצאנו לעבר הר הדגלים. בפנייה להר הדגלים פנינו שמאלה והגענו למקדש/ מנזר שעדיין לא מתוייר. למבנה הראשי לא הורשנו להכנס (המבנים הנוספים היו סגורים) אך היה נחמד להסתובב בין המבנים לצד מגורי הנזירים. 
חזרנו בדרך ממנה באנו ופנינו ימינה לעבר העלייה להר הדגלים. 
התחלנו ללכת בשביל לכיוון פסגת ההר עד שהגענו לבקתה מעץ. בשלב זה השביל המסודר הסתיים וכאן אושרית החליטה להפסיק ללכת.  רונן המשיך לטפס על ההר (ללא שביל מסודר) מה שהדאיג מאוד את אושרית שחיכתה במקום. כשאושרית החליטה לרדת כדי להשיג טלפון להתקשר לרונן היא ראתה אותו חוזר אחרי שהגיע עד לפסגה!! 
ביחד חזרנו למלון, נחנו מעט והלכנו לאכול ארוחת ערב (שוב באותה מסעדה טובה). 