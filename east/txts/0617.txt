קמנו בבוקר, אכלנו ארוחת בוקר,  התארגנו, קנינו כרטיסי נסיעה חזרה ל lijiang למחר,  השכרנו אופניים (השגנו קצת הנחה) והתחלנו את הסיבוב סביב האגם. 
הדרך לכפר lige הייתה קשה יחסית אך אחרי כשעתיים של רכיבה הגענו. 
חיפשנו את ההוסטל בו ישנים החברים האיטלקים שלנו וכשמצאנו התברר לנו שהם כבר יצאנו לטיול אופניים. 
המשכנו בדרכינו רק שבמקום לחזור לכביש הראשי המשכנו בדרך הכפרית והגענו לכפר קטן. 
ניסינו לחזור לדרך הראשית אך זה לא היה פשוט כל כך..  הלכנו בשדה (אם אפשר לקרוא לזה ככה) עד שהגענו אל הכביש..  היה לא פשוט אבל שווה את המאמץ. 
המשכנו לנסוע מסביב לאגם ובצהריים מצאנו מסעדה לאכול בה ארוחת צהריים ולנוח מעט. 
אחרי הפסקת הצהריים המשכנו בדרכינו ולאחר זמן קצת פגשנו במקרה את החברים האיטלקים. 
מסתבר שהם התעייפו מהרכיבה אז חזרו באותה הדרך.
שוחחנו איתם מעט ובמהלך השיחה התברר לנו שהם פגשו בטראק שהם עשו בערוץ \"הנמר המדלג\" (הטראק שאותו אנחנו מתכננים לעדות מחרתיים) את זוג הישראלים שפגשנו ב dali. 
נפרדנו מהם (קבענו להפגש בישראל או באיטליה -  המוקדם מבינהם) והמשכנו בדרכינו. 
החלטנו לרכב באיזור הכפרי יותר וזמן קצר לאחר שעלינו על הדרך הכפרית חבורה של סינים אמרה לנו לחזור אחורה כי הדרך ללא מוצא.  המשכנו בכל זאת ולאחר זמן מה התברר לנו שהדרך הראשית באמת ללא מוצא (מובילה לכפר).  התחלנו לחזור אחורה ושמנו לב שבמסלול שבו הלכנו פספסנו פנייה.  הפנייה לא ממש הייתה מיועדת לאופניים אז החלטנו להמשיך מספר דקות על הדרך ואם היא תהיה נוחה נמשיך בה. היא הייתה בסדר יחסית אז המשכנו עלייה. מסתבר שגם מליארד סינים יכולים לטעות :-). הדרך הייתה למעשה דרך עפר שעברה בין ההרים.  במהלך הדרך עשינו הפסקות קצרות לצילום הנוף ובאחת מהן פגשנו זוג סינים (הבחורה דיברה אנגלית). מכיוון שהם הלכנו בכיוון שלנו אז הצטרפנו אליהם. 
בשלב מסויים הם החליטו ללכת בדרך קצת שונה אז נפרדנו מהם אך תוך מספר דקות נפגשנו שוב. 
המשכנו ללכת עד שקבוצת סינים ראתה אותנו ורצתה להצטלם עם אושרית.. 
פתאום הזוג איתם טיילנו הבינו שהם מטיילים עם האטרקצייה הכי חמה באיזור אז הם החליטו גם להצטלם איתנו. 
המשכנו ללכת וכשהגענו לכפר \"ראשי\"  הצטלמנו איתם שוב ונפרדנו מהם. 
המשכנו לנסוע והנוף השתנה לנוף כפרי,  כזה שטרם ראינו בסין. האגם גם הפך למין ביצה ירוקה. 
אחרי מספר קילומטרים הגענו אל הגשר וחצינו אותו.  הגשר למעשה חוצה את הביצה. 
האיזור שמעבר לגשר היה כפרי ומאוד שונה ממה שהתרגלנו לראות בסין. 
המשכנו לנסוע לצד האגם עד למלון. 
כשהגענו למלון כבר השמש התחילה לשקוע. 
החזרנו את האופניים, העלנו את התיקים לחדר וירדנו לאכול ארוחת ערב במסעדה \"מודרנית\". 