התעוררנו בשעה 07:00, אכלנו ארוחת בוקר, התארגנו ויצאנו לגסטהאוס קרוב כדי לנסוע ל tagong. הגענו ב 07:50 כפי שהתבקשנו אבל הבחור שאיתו דיברנו התעכב מעט..  חיכינו עד 08:30 וכשהנהג לא הגיע הבנו שהוא מבריז לנו.  רונן הלך עם הבחור שדיבר איתנו לתחנה מרכזית כדי למצוא רכב אחר ל tagong. באותו הזמן אושרית חיכתה בגסטהאוס עם מספר תיירים סינים. רונן הגיע לגסטהאוס עם מיני וואן אך כשהתחלנו להעלות אליו את התיקים התברר שהוא לא מגיע לאן שאנחנו צריכים.  החלטנו ללכת לתחנה המרכזית ולקנות כרטיסים למחר. לפני שהרמנו ידיים טוטלית ביקשנו מהבחור לבדוק אם יש עוד רכב ל tagong. מסתבר שהיה עוד רכב.  הוא הלך לתחנה המרכזית וחזר עם נהג מיני וואן. הסכמנו עם הנהג על המחיר והלכנו איתו לתחנה המרכזית. חיכינו במיני וואן עד 10:00 ורק אז יצאנו לדרך. הדרך הייתה מפותלת (כרגיל) וחלקה היה בוצית ומטלטלת. לצערנו היה ערפל רוב הנסיעה והחלונות היו כהים אז לא היה לנו נוף מעניין במיוחד במשך הנסיעה. בסביבות 16:00 הגענו ל xiedexiang ושם הנהג ביקש מאיתנו לעבור למיני ואן אחר. חיכינו מספר דקות שנצא לדרך ואז ביקשו מאיתנו לעבור לרכב אחר (רכב פרטי) חיכינו שהרכב יתמלא ויצאנו לדרך. בסביבות 17:45 הגענו אל היעד. אושרית התחילה במקום לינה ללילה והוכיחה שהסטנדרטים של מרבית התיירים נמוכים מאוד שכן המקומות המומלצים היו גרועים ביותר. אחרי כחצי שעה אושרית מצאה מקום נחמד. שמנו במקום את התיקים ויצאנו לסיבוב קצר בעיירה. לקראת השעה 19:00 נכנסנו למסעדה מומלצת והזמנו 3 מנות. 2 מנות הגיעו אחרי חצי שעה והיו בינוניות מאוד והמנה השלישית הגיעה אחרי יותר משעה וחצי (לאחר שאמרו לנו שייקח חצי שעה להכין אותה). והייתה ממש זוועה (חסרת טעם וריח). 
כנראה התפריט באנגלית והעובדה שהביאו לנו מזלג היו צריכים להדליק אצלנו נורה אדומה :-). 
חזרנו למלון מאוכזבים מהארוחה והלכנו לישון. 