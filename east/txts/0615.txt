קמנו מוקדם בבוקר, ארזנו את התיקים ויצאנו ברגל לעבר תחנת האוטובוס כדי לקנות כרטיסי נסיעה לאגם lugu. 
כשהגענו לתחנה התברר לנו שזאת לא התחנה הנכונה, שהשעה של האוטובוס לא נכונה ושהמחיר של האוטובוס לא נכון. 
לקחנו אוטובוס ותוך כרבע שעה הגענו לתחנה המרכזית. 
קנינו כרטיסי נסיעה שעה מראש ומיהרו באוטובוס למלון. האוטובוס עצר כקילומטר וחצי מהמלון אז רצנו אל המלון כדי להספיק. 
כשסיימנו לארוז את התיקים לקחנו מונית לתחנה המרכזית  
הגענו לתחנה 5 דקות לפני הזמן ועלינו על האוטובוס. 
בשעה 09:10 יצאנו אל הדרך. 
מרבית הנסיעה הייתה בהרים ובתחילתה אפילו נסענו מעל לעננים. 
בסביבות 12:00 עשינו עצירה אז קנינו לנו אפרסקים לארוחת צהריים. 
המשכנו בדרך וזמן קצר לאחר מכן הדרך הייתה חסומה עקב תאונה..  היינו צריכים לחכות בעצם עד שתגיע המשטרה כדי שיפנו את הדרך.. 
כמובן שהיו נהגים \"חכמים\" שניסו לעבור מהצד (דרך לא סלולה) ולמרבה הפלא רק משאית אחת נתקעה. 
כשהמשכנו לנסוע התברר שמרבית הדרך איננה סלולה מה שגרם לרכב לקפוץ רוב הזמן. 
בסביבות 17:00 עשינו הפסקה קצרה לשירותים ובדיוק התחיל גשם. לא ברור למה דווקא אז החליט הנהג לשטוף את הרכב. 
המשכנו לנסוע וזמן קצר לאחר מכן הרכב נעצר.  כנראה המנוע התחמם יותר מדי.. 
לפחות הפעם הנוף היה יפה יותר. 
בסביבות 19:00 הגענו לאזור האגם ונדרשנו לשלם כניסה. הכניסה באיזור גבוה שממנו נשקף נוף יפה של האגם. 
המשכנו לנסוע עוד קצת והגענו אל luoshui - העיירה הגדולה ביותר באזור האגם. 
נכנסנו אל המלון הראשון שראינו והחדר נראה טוב.  אושרית הלכה לבדוק עוד מלונות ומהר מאוד חזרה והחלטנו לקחת את החדר במלון הזה.  אחרי משא ומתן קצר הורדנו 25 אחוז מהמחיר ועלינו לנוח קצת בחדר. 
לאחר מכן ירדנו לחפש מקום לאכול בו ארוחת ערב. אכלנו במסעדה מקומית את המנה הקבועה  - אורז עם ביצים ועגבניות. 