קמנו יחסית מאוחר,  ארזנו את התיקים,  עשינו צ\'ק האוט והלכנו לתחנת המטרו הקרובה. 
קנינו מאפים וכרטיסים למעבר הגבול הסיני. 
מהר מאוד הגענו למעבר הגבול  (עם החלפה של רכבת אחת בדרך). 
יצאנו בזריזות מהונג קונג והלכנו לצד הסיני. 
שם הלך קצת יותר לאט..  שכחנו למלא טופס בקשת כניסה ולאחר הכניסה לסין עברנו בדיקה של התיקים.. 
בסופו של דבר כל המעבר עבר די חלק. 
בצד הסיני ניגשנו ישירות לתחנת הרכבת. 
קצת הסתובבנו סביב עצמנו עד שמצאנו את המקום אבל כשמצאנו התבררו שאין מקומות לרכבת של היום ל Guilin  (יש רק מקומות בעמידה  - 15 שעות של נסיעת לילה). 
אז קנינו כרטיסים למחר. 
הבנו שאת הלילה נעביר כאן  (ב shenzhen) אז החלטנו להזמין חדר ללילה במלון שאושרית ישנה בשבוע שעבר. 
כשהגענו למלון הסתבר שאין חדרים זולים להלילה אז לקחנו חדר \"יקר\" - חדר דלוקס סופר מרווח - החדר הכי גדול שהיינו בו מתחילת הטיול :-). 
לאחר מנוחה במלון  (וכביסה) הלכנו למסעדה צמחונית לארוחת צהריים - ערב בדרך אושרית הראתה את הילדים המשחקים בסביבת המלון  (מסתבר שהם עושים אתזה בקביעות) ואת המספרה בה הסתפרה. 
הארוחה הייתה גדולה, טעימה ומשביעה. 
לאחר הארוחה חזרנו למלון בדרך עצרנו בסופרמרקט לקניית מצרכים. 
ממש בצד המלון ראינו קבוצת נשים מתעמלות  (גם אירוע שבשגרה). 