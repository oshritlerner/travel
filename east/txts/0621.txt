קמנו בבוקר, אכלנו ארוחת בוקר כשמולנו נוף הערוץ, קנינו כרטיסי נסיעה ל shangri-la ויצאנו לעבר הירידה לערוץ. בכניסה לירידה נדרשנו לשלם מחיר סביר. 
התחלנו לרדת ואחרינו התחילו לרדת בזריזות בחורות ש\'\'עובדות\" במקום ורצו שעד שנגיע אליהן נוכל לקנות מהן אוכל ושתייה. אחרי כשעה של הליכה הגענו לערוץ ולפנינו היה גשר שהוביל לסלע שלפי האמונה ממנו קפץ נמר לקצה השני של הערוץ (מכאן מקור השם \"ערוץ דילוג הנמר\").  הגשר היה מפחיד אז לא הלכנו עליו מה גם שהמחיר לעבור בו היה כמו הכניסה למקום שזה די מגוחך. 
במקום זה הלכנו לסלע סמוך שממנו היה ניתן לראות את אותו הנוף רק מבלי להסתכן. 
ישבנו במקום כשעה ולאחר מכן עלינו חזרה.  למרבה הפלא תוך כשעה ורבע הגענו לכניסה . ממש לפני הכניסה ראינו זוג מטיילים שראינו אתמול ושלא המשיכו עד לנקודה שאנחנו המשכנו. 
הלכנו למלון, התקלחנו,  ארזנו את התיקים,  עשינו צ\'ק האוט ואכלנו ארוחת צהריים בגסט האוס.  נשארנו במסעדה של המלון עד השעה 15:20 (לקראת השעה 15:00) המטיילים הצטרפו אליינו ואז הלכנו לגסט האוס של טינה לאוטובוס ל shangri-la. מסתבר שהמטיילים ישבו לידינו במהלך הנסיעה. 
כשהגענו ל shangri-la הלכנו עם זוג המטיילים ועם עוד זוג סינים (הבחורה דיברה אנגלית) וחיפשנו מקום לינה ללילה. כשמצאנו מקום נוח הזמנו חדר ללילה,  התארגנו מעט בחדר ויצאנו לחפש מקום לאכול בו ארוחת ערב. בסופו של דבר אכלנו במסעדת נודלס מקומית. במהלך הארוחה החלטנו להצטרף מחר לטיול בפארק גדול באיזור. אחרי הארוחה חזרנו למלון,  שוחחנו עם זוג הסינים והלכנו לישון. 