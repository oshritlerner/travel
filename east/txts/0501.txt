מכיוון שלא נשארו כרטיסי נסיעה להר טאימו להיום החלטנו לקחת יום חופש. 
התעוררנו מאוחר מהרגיל, אכלנו ארוחת בוקר, שילמנו על עוד שני לילות במלון ויצאנו לעבר האגם המערבי. 
מכיוון שהיום היה חג (חג הפועלים) היו המוני אנשים ברחובות. 
הפעם לשם שינוי לא רק צילמו אותנו אלא גם ביקשו להצטלם ביחד עם רונן. 
מסתבר שהסיניות לא אוהבות להרגיש נמוכות  (הן ממש ממש נמוכות)  אז הן משתמשות בעקבים.. 
חלק מהעקבים גבוהים בצורה מאוד מוגזמת  (צילמנו חלק מהקיצוניים). 
בשעות הצהריים המאוחרות אכלנו ארוחת צהריים במסעדה מקומית ולאחר מכן נסענו לתחנת הרכבת הצפונית כדי לרכוש כרטיסים למחרתיים ל-xiamen. 
לאחר מכן הלכנו לסופר מרקט ענק. 
הסתובבנו שם כשעתיים וחזרנו למלון עם מצרכים לארוחת הערב. 