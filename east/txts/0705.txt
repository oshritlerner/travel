קמנו בבוקר ליום גשום, אכלנו ארוחת בוקר במלון, התארגנו ויצאנו לעבר הכפר zhonglu. 
לא ממש ידענו מה הכיוון של הכפר אז הימרנו והתחלנו ללכת בגשם לכיוון מסויים. 
שאלנו מקומיים אם אנחנו בכיוון והם אישרו זאת. המשכנו ללכת עד שבשלב מסויים החלטנו לקחת מונית שירות. עצרנו מונית שירות והנהג מונית טען שהוא מגיע לכפר אז עלינו למונית. אחרי כ 2 דקות נסיעה הוא עצר לנו וביקש תשלום מלא. היינו רחוקים כשעתיים הליכה מהכפר אז לא הסכמנו לשלם.  הוא קצת התרגז אבל זה לא ממש עניין אותנו. המשכנו ללכת לעבר הכפר (בעלייה מפותלת) ובדרך הפסיק הגשם והשמש יצאה לה :-). 
בשלב מסויים עשינו הפסקה קצרה בדרך ואושרית ניסתה לעצור רכבים חולפים תוך זמן קצר עצר לנו רכב שהסכים להסיע אותנו אל הכפר (אם זה היה תלוי בנהג רונן היה נוהג במקומו - הטא הציע לו לנהוג). אחרי מספר דקות נסיעה הגענו אל רכב תקוע (הדרך הייתה בלתי עבירה) אז ירדנו מהרכב והתחלנו לטייל (רונן עזר לבחורות המקומיות לדחוף את הרכב). טיילנו בין הבתים (והפרות) עד לשעות הצהריים ואז התחלנו לרדת מההר עליו נמצא הכפר. בדרך עצרנו במטה תפוחים ועשינו הפסקה (כמובן שעשינו קטיף). 
כשהגענו למרגלות ההר החלטנו לקחת מונית שירות ותוך כדי התארגנות עצר לנו רכב שהציע לנו טרמפ אל danba (מבלי שביקשנו וללא תשלום). ב danba נחנו מעט בחדר ויצאנו לקנות מספר מצרכים לארוחת ערב. לפני שויתרנו סופית על האפשרות לאכול במסעדה ניסינו את מזלנו במספר מסעדות ובמפתיע באחת המסעדות מצאנו מה לאכול.  הזמנו 2 מנות: רצועות תפו\"א ואורז עם ביצה ועגבניה. בדומה לאתמול קיבלנו כמות עצומה של אורז. הפעם בשונה מאתמול האוכל היה טעים. למרות שהיה טעים לא יכולנו לסיים את כל האורז. (השארנו כמות די גדולה). לאחר הארוחה הלכנו ל\"תחנה המרכזית\" לברר על רכב למחר אך לא היה אף אחד בתחנה. 
חזרנו למלון וארגנו את התיקים לקראת הנסיעה של מחר. 