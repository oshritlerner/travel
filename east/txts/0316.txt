התעוררנו מוקדם בבוקר ( 04:00),  אכלנו ארוחת בוקר זריזה,  התארגנו ויצאנו לתחנת האוטובוס הקרובה (2 דקות הליכה מהמלון). 
חשבנו שניסע באוטובוס נורמלי אבל בסוף יצא שנסענו  במיניבוס. 
הנסיעה לשם שינוי עברה בסדר גמור. 
הכבישים היו נורמליים,  הנהג נהג בזהירות והנוף היה יפייפה. 
את המעבר ללאוס ביצענו ללא בעייה (מסתבר שבנוסף לעלות הויזה צריך לשלם עמלת חתימה ובשבת ובראשון העמלה כפולה. 
בנוסף,  יש לשלם עמלת בדיקת חום ועוד עמלת \"סתם כי עברת לחלון הבא). 
מעניין שלכל מדינה יש לויזה מחיר שונה (לישראל המחיר הנמוך ביותר,  מסכנים  הקנדים משלמים כמעט 50 אחוז יותר... ). 
כשירדנו בלאוס ב muong khua עשינו עצירה של כשעה שלאחריה נסענו ( ביחד עם כל מי שהיו איתנו במיניבוס) בסירה ל Muang Ngoi Neua . 
הנסיעה ארכה כ 3 שעות והייתה ממש נחמדה.. 
הייתה מן הרגשה כאילו אנחנו בכלל עושים אטרקציה באיזור ולא סתם עוברים ממקום אחד לשני.. 
בדרך ראינו נופים יפייפיים,  התחפשנו (בכל זאת פורים) ואפילו עשינו עצירה קצרה באיזה חוף בדרך. 
כשהגענו ל Muang Ngoi Neua נסגרנו על מקום לישון בלילה ויצאנו להסתובב קצת בכפר.. 
המצחיק הוא שבכלל לא ציפינו לכפר בסגנון של מה שהגענו אליו ( לא ידענו בכלל שנגיע לכפר). 
ראינו פה (אחרי זמן רב שלא ראינו) ישראלים וסיימנו את היום יחסית מוקדם (אין אור בחוץ). 
בגלל שאין אינטרנט באיזור הכפר לא יכולנו לעדכן את  האתר או לקבל יותר מידע על המקום. 
