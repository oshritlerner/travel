את היום התחלנו בארוחת בוקר במלון. 
אחרי יותר מדי זמן,  אכלנו דגני בוקר :-) 
התארגנו ויצאנו לעבר הרחוב העתיק. 
מדובר ברחוב עם בתים ישנים שמלא בדוכנים ובחנויות של מזכרות ושטויות אחרות ובמסעדות. 
חזרנו למלון והחלטנו להזמין עוד לילה במלון  (בנוסף ל 2 הלילות שהזמנו). 
ביקשנו אם זה אפשרי לעבור לחדר עם חלון  (הלילה ישנו בחדר פצפון ללא חלון - לא היו חדרים נורמליים). 
למרבה הפלא הציעו לנו לשדרג כבר היום את החדר. 
כמובן שהסכמנו :-).  עברנו חדר (חדר שלישי בשלושה ימים)  ויצאנו לעבר הגן הבוטני. 
אל הגן הגענו באוטובוס מקומי בנסיעה של כ 45 דקות. 
הגן היה גדול מאוד והכיל פרחים רבים, עצים, אגמים ונחלים. 
את ארוחת הצהריים עשינו בפארק  (הבאנו איתנו אוכל). 
בסביבות השעה 15:00 התחלנו ללכת לכיוון היציאה ומהגן הבוטני המשכנו לעבר מקדש lingyin. 
כשהגענו למקדש הבנו שהגענו מאוחר מדי (המקום גדול ויש הרבה לראות בו) אז ויתנו וחזרנו באוטובוס למלון  (האוטובוס היה מפוצץ באנשים). 
נחנו מעט ויצאנו לעבר שוק הלילה (ברחוב העתיק). 
הסתובבנו מעט באיזור ובדרך חזרה למלון אכלנו ארוחת ערב במסעדה ערבית (הפעם היה באמת אוכל ערבי). 