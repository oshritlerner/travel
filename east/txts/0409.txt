את היום התחלנו מאוחר (אחרי שהלכנו לישון מאוחר).
אכלנו ארוחת בוקר קלילה ויצאנו לחפש חדר חדש  (זול יותר) ללילה. 
אחרי שמצאנו אחד חזרנו למלון ופינינו את החדר. 
מכיוון שלא היה לנו מטבע מקומי  (בהאט) חיפשנו מקום להמיר את הכסף הלאי שלנו  (קיפ),  מסתבר שאין מקום שמוכן לעשות את זה  (בשער נורמלי). 
בסוף משכנו כסף מכספומט,  שילמנו על החדר ועברנו למלון האחר. 
אחרי שהתאפסנו על עצמנו הלכנו לבית חב\"ד לאכול ארוחת צהריים  (לאכול בשר אחרי כמעט חודשיים שלא אכלנו). 
בבית חב\"ד נשארנו עד השעה 17:00  (דיברנו עם אחד המתנדבים שם)  ואז חזרנו למלון. 
נחנו קצת ואז יצאנו לשוק הלילה. 
בסיבוב בשוק הלילה קפצו לנו המון פלאשבקים מהטיול שלנו לפני כ 6 שנים בתאילנד ומבחינתינו כמעט כלום לא השתנה. 
ראינו המון ישראלים  (בינהם גם בחורה שהכרנו בלאוס ואת אחות של חברה טובה של אושרית מהתיכון),  עשינו קצת קניות והכי חשוב  -  אכלנו קראפ שוקולד בננה ועשינו מסג\' בכפות הרגליים - שני הדברים שמסמנים עבורינו את החיים הטובים בתאילנד. 
חזרנו למלון בסביבות 00:00 וסיימנו את היום עייפים אך מאוד מרוצים  :-). 