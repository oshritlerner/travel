אחרי לילה לא שקט במיוחד (עשו \"מסיבה\" בקומה שלנו מאוחר בלילה והתחילו בעבודות בניין מוקדם בבוקר) התעוררנו בדיוק בזמן לארוחת הבוקר. 
אחרי ארוחת הבוקר ירדנו אל הלובי וביקשנו להחליף חדר. אחרי 2 חדרים שניסינו מצאנו חדר טוב יותר. החדר היה גדול משמעותית מהקודם ונדרשנו לשלם עליו תוספת של כ 5 שקלים. 
ניסינו את מזלנו ושאלנו אם יש מכונת כביסה במלון.  להפתעתנו התברר שיש. גם כאן לא נידרשנו לשלם על השימוש בה. רונן ירד למכולת וקנה אבקת כביסה. מכונת הכביסה הייתה זהה לזאת שהשתמשנו לפניי מספר ימים באגם lugu רק שכאן כל הפונקציות פעלו (הוצאה של מים וסחיטה) הקדשנו כשעתיים לכביסה ולאחר מכן ירדנו אל הלובי לקנות כרטיס משולב לאטרקציות בעיר. מצחיק שצריך לרשום על הכרטיס את השמות שלנו..  כאילו שמישהו יבין מה רשום שם. לאחר מכן הלכנו אל עבר בריכת הדרקון השחור (הסיבה לכך שקנינו את הכרטיס). 
הבריכה נחשבת לנקודת צילום מאוד נחשבת במחוז.  לדעתינו המקום היה נחמד אבל ביקרנו כבר בפארקים יפים יותר ממנו שלא דרשו תשלום לכניסה אליהם. 
מכיוון שרכשנו את הכרטיס היקר החלטנו לנצל את הכרטיס וללכת לנקודת תצפית בעיר. 
הלכנט אל נקודת התצפית ובדרך עצרנו בגסטהאוס לרכוש כרטיס נסיעה למחר. 
כשהגענו אליה התברר לנו שהכרטיס המשולב רק מאפשר לנו לרכוש כרטיס כניסה למקום.  המחיר היה מופקע ולא שווה את המחיר במיוחד שיש נקודת תצפית זהה בסמוך ובחינם. 
חזרנו למלון נחנו מעט והלכנו לקנות מצרכים למחר. 
את הירקות קנינו בשוק וזאת הייתה טעות כי בסופרמרקט סמוך בו קנינו לאחר מכן היו ירקות בכמעט חצי המחיר. 
חזרנו למלון,  המשכנו קצת עם הכביסה וארגנו את התיקים לקראת הנסיעה של מחר לטראק ב\"ערוץ הנמר המדלג\". 
