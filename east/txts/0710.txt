התעוררנו בשעה 07:30, אכלנו ארוחת בוקר, ארזנו את התיקים, הזמנו חדר ללעלה במלון ב Chengdu וירדנו ללובי לחכות לרכב שייקח אותנו ל Chengdu. 
למרבה הפלא לא היינו צריכים לחכות בכלל. העלנו את התיקים לרכב והתחלנו לנסוע.  בתחילת הנסיעה אושרית ירדה מהרכב וקנתה לנו לחמים מקומיים (לבוקר ולצהריים).  הנהג קצת הסתובב בעיירה (לחפש נוסעים נוספים ולברר מה מצב הדרכים) התחלנו לנסוע בכיוון ההפוך ממה שהיינו צריכים לנסוע (נסיעה של כ 5 שעות).  הנסיעה הייתה בגשם שוטף וזה גרם לנו לחשוב על האנשים שעשו בלילה קמפינג בשטח וצריכים לחזור עכשיו לעיירה (מסכנים). אחרי כחצי שעה של נסיעה הנהג עצר ועישן עם חבריו הנהגים. אחרי כחצי שעה שדי עצבנה אותנו המשכנו לנסוע (בכיוון הנגדי ליעד) ואז הוא הסביר (בסינית) שבגלל מזג האוויר התדרדרו סלעים שחוסמים את הדרך הישירה. הדרך המהירה ביותר אם כך היא 10 שעות!! 
המשכנו לנסוע בדרך יפה ובשעות הצהריים כשהנהג עצר לתדלק הוצאנו טונה מהמזוודה שבתא המטען והכנו לנו סנדוויצ\'ים עם הלחם שנשאר לנו. המשכנו לנסוע עם הנהג הגרוע וניסינו להבין איך בסין הרמה של הנהגים ה\"מנוסים\" נמוכה מרמה של נהג חדש בארץ. באופן מפתיע כשעה לפני שהגענו ל Chengdu הנהג נרגע עם הנסיעה שלו: הוא הוריד את המהירות,  הוא הפסיק לעקוף כל רכב שהוא רואה (אפילו עקפו אותנו!) ובשלב מסויים אפילו שם חגורת בטיחות.. 
כשהגענו ל Chengdu סימנו לו במפה לאן אנחנו רוצים להגיע.  זה לא ממש עניין אותו והוא פשוט הוריד אותנו בתחנת מטרו. בלית ברירה נסענו למלון כ 40 דקות במטרו. המלון היה קרוב יחסית למטרו אז זה לא היה נורא. 
הגענו למלון ב 19:00 אחרי 10 שעות (וכ 500 ק\"מ) בדרכים. 
הנחנו את התיקים במלון,  נחנו מעט ויצאנו לאכול ארוחת ערב במסעדה צמחונית (דרך האפליקציה) אחרי הרבה זמן שלא אכלנו בכזאת. הזמנו 3 מנות ואחת מהן (המיוחדת מבינהן) הייתה לחמניות מאודות ריקות לתוכן מילאנו (עצמאית) ירקות מוקפצים.