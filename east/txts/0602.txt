קמנו בבוקר, התארגנו, אכלנו ארוחת בוקר במלון וירדנו ללובי לחכות להסעה ל xingping. 
ההסעה הגיעה בזמן ותוך כשעה הגענו למזח. 
ביחד עם עוד 2 בחורות שנסעו איתנו בהסעה עלינו על סירה/רפסודה ואיתה שטנו כשעה בין נופי סלעי הגיר.  בדרך עברנו בדיוק בנקודה בה ציירו את הציור שבשטר של 20 יואן. 
אחרי כשעה עצרנו וירדנו מהסירה למספר דקות. יכולנו להצטלם ולצלם, להחזיק מוטות עם ציפורים ולהתחפש,  לרכב על סוסים ולקנות מזכרות ואוכל. 
חזרנו באותה הדרך בחזרה אל המזח וההסעה החזירה אותנו למלון. 
בזמן שאושרית אירגנה את התיקים רונן קנה לנו ארוחת צהריים. 
בשעה 14:00 בעזרתה של הבחורה מסוכנות הטיולים עלינו על אוטובוס מקומי לתחנה המרכזית. 
כשהגענו התברר לנו שאין אוטובוסים לnanning. אז עלינו על האוטובוס הקרוב (של 15:45) לguilin. 
כשהגענו בדקנו רכבות ל nanning אבל לא היה משהו נוח אז נסענו באוטובוס (חיכינו כשעתיים). 
בסביבות השעה 00:30 הגענו אל nanning וחיפשנו דרך להגיע למלון שהזמנו.  ראינו אנשים שממתינים בתור למשהו אז נעמדנו אחריהם. מסתבר שהם חיכו למוניות שהגיעו אחת אחרי השנייה. עלינו על מונית ותוך כחצי שעה הגענו למלון. 
במלון ביררנו לגבי נסיעה למחרת לkunming ואחרי כ 20 דקות פשוט שלחו אותנו לתחנת הרכבת. 
הלכנו כ30 דקות במהלכן גילינו שאנשים ממש חיים בשעות כאלו בעיר הזאת. כשהגענו לתחנה התברר לנו שבאמת אפשר לרכוש כרטיסים בשעה הזאת (02:00).  למרבה הפלא הבחור בדלפק אפילו דיבר אנגלית. 
חזרנו למלון במונית וסיימנו את היום. 