קמנו בבוקר, אכלנו ארוחת בוקר, התארגנו ונסענו במטרו לכיכר tiananmen.
מזג האוויר היה אידיאלי לצילומים והמבנים בכיכר אכן הצטלמו יפה מאוד. 
הפעם לעומת הפעם הקודמת מספר האנשים הייתה נמוכה יחסית (כמות האנשים הייתה עדיין עצומה). 
בכניסה לכיכר עברנו \"בדיקה בטחונית\" - הפעם לא הצלחנו לעבור בלי \"בדיקה\". 
מהכיכר המשכנו ל\"עיר האסורה\". סטודנטים משלמים רק שליש מחיר אז חסכנו קצת כסף :-P. 
בכניסה לעיר הבחנו בקבוצת ישראלים בטיול מאורגן (שראינו כבר מקודם בכיכר) וחשבנו אולי \"לעקוב אחריהם\" ולשמוע את ההסברים. אחרי דקה הבנו שהמדריך מדבר ומדבר והבנו שזה לא בשבילנו אז המשכנו לבד (עם הספר ועם ההסברים באנגלית שעשו את העבודה). 
הסתובבנו בין המבנים העתיקים ונכנסנו לחלקם. כיום מרבית המבנים (אליהם ניתן להכנס) משמשים כמוזיאונים ולא ממש מייצגים את מהות המבנים עצמם. התערוכה המעניינת ביותר (לדעתנו) הייתה באולם השעונים (בתוספת תשלום) בה הוצגו שעונים שניתנו לקייסרים במתנה (חלקם גם משוויץ, צרפת ואנגלייה).  היה נחמד לשחק ב\"חפש את השעון\" בפסלים הענקיים שהשעה בהם הייתה דבר זניח.  חלק מהשעונים היו מרשימים בהחלט. חיכינו במקום כחצי שעה למופע השעונים הגדול\" והתבאסנו לגלות שמדובר בשני שעונים ש\"הפעילו\". 
המשכנו להסתובב במתחם ולאחר כ 5 שעות ב\"עיר האסורה\" בהם ביקרנו כמעט בכל מה שהיה ניתן (ויתרנו על תערוכת תכשיטים) סיימנו את הסיור (הסיור הממוצע אורך כשעתיים - שלוש). 
מחוץ למתחם ה\"עיר האסורה\" הייתה הכניסה לפארק jingshan. הכנסיה לפארק הייתה כרוכה בתשלום (שלדעתנו היה מוגזם מאוד.  האטרקצייה העיקרית (וכנראה שגם היחידה) בפארק הייתה עלייה לראש הגבעה שבו לתצפית פנורמית על העיר beijing. העיקר בתצפית הוא השקפה על מתחם ה\"עיר האסורה\". 
לאחר התצפית הלכנו ברגל למסעדה בה אכלנו שלשום עם kiki. בהתחלה קצת הסתבכנו למצוא את המקום אך בסופו של דבר מצאנו את המסעדה. 
ציפינו שוב לקבל מנות טעימות ולמזלנו לא התאכזבנו. הדאמפלינגס ומרק הנודלס היו מעולים, משביעים ומאוד זולים.
לאחר הארוחה חזרנו לאזור המלון ולפני שנכנסנו למלון הלכנו ל tesco לקנות לנו אוכל לטיול של מחר לחומה הגדולה. 