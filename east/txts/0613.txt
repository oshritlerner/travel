קמנו בבוקר,  אכלנו ארוחת בוקר,  ארגנו את התיקים וירדנו ללובי לברר על הרכבל להר zhonhhe.  אחרי שלא קיבלנו תשובה יצאנו מהמלון והתחלנו ללכת לכיוון העיר העתיקה. 
כשהסתכלנו לעבר ההרים ראינו שההר מלא בעננים. 
כשהגענו לעיר העתיקה נכנסנו לבית קפה ואושרית שתתה קפה טעים. 
כשיצאנו מבית הקפה עדיין מזג האוויר בהרים היה גרוע אז החלטנו לוותר על הרכבל ועל הטיול בהרים. 
החלטנו להסתובב בעיר העתיקה.
במהלך הסיבוב תיקנו את המטרייה של רונן אצל טכנאי מטריות ברחוב. 
בשעות הצהריים אכלנו ארוחת צהריים במסעדה שאכלנו בה שלשום בערב ולאחר מכן חזרנו למלון. 
במלון תכננו מעט את הימים הקרובים ובעזרת בחורה סינית (שבעיקר התפעלה מאיתנו) הורדנו אפליקציית ניווט סינית.
ניצלנו את הזמן הפנוי גם על מנת לקנות כרטיסי טיסה חזרה לארץ. 
בשעה 15:15 עלינו מהר על אוטובוס לתחנה המרכזית ומהר מאוד הגענו אלייה. 
ב 16:40 התחלנו בנסיעה לעבר Lijiang. 
הנסיעה ארכה כ 3 שעות ועברה בסדר גמור. 
במהלך הנסיעה ראינו נוף יפה ובעיקר שלטים שמחנכים את הסינים איך להתנהג בזמן הנסיעה. 
מה שמעניין הוא שלאחר השלט של \"שמור מרחק\" יש 3 שלטים במרחק של 50 מטרים כל אחד לטובת הנהגים. 
כשהגענו אל lijiang תפס אותנו גשם חזק. אחרי שעשינו סיבוב קצר כדי למצוא אוטובוס לאיזור המלון עלינו על אוטובוס. מסתבר שהכביש בשיפוצים אז ירדנו הרבה לפני התחנה המבוקשת ונאלצנו ללכת מרחק גדול ברגל עד שהגענו למלון. 
במלון חיכה לנו החדר שהזמנו.  משום מה ההזמנה שלנו בוטלה (הפקיד במלון טען שהתקשרו אלינו ומכיוון שלא ענינו ביטלו את ההזמנה אבל שמרו את החדר עבורנו.. 
אחרי שרונן דיבר איתו עשינו הזמנה חדשה ונקבל עבורה את הנקודות שמגיעות לנו. 
רונן ניסה להבין איך אפשר לקנות דברים בעזרת הנקודות והפקיד במלון הסביר שבמקום לקנות שטויות אפשר לקבל לילות חינם ברשת..  ננסה את זה בהמשך :-) 