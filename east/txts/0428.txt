
קמנו בבוקר,  התארגנו ויצאנו לעבר מקדש  \"מקום המפלט של הרוחות\". 
אל המקדש הגענו באוטובוס מקומי שהיה מפוצץ באנשים. זה לא ממש הפריע לנהג להמשיך ולהעלות עוד ועוד אנשים במשך הנסיעה. 
הכניסה לאיזור המקדש הייתה יקרה יחסית אבל לא נורא:-)  היה הרבה מה לראות במקום. 
אחת האטרקציות העיקריות במקום היא תבליטי בודהה שנחקקו בסלעים באיזור. 
יש גם מקדש עיקרי באיזור אבל ויתרנו עליו. 
הסתובבנו באיזור עד לשעות הצהריים ואז המשכנו באוטובוס לאטרקציה האחרונה (מבחינתנו) באיזור hangzhu - פגודת baochu שממוקמת בפארק מערת הדרקון הצהוב (בה ביקרנו שלשום). 
הפגודה ממוקמת בראש גבעה וניתן לראות ממנה את האיזור (היו לא מעט עצים שהסתירו את הנוף אבל לא נורא ). 
משם פנינו לקניון למוצרים דיגיטלים (אין לו שם באנגלית).  כדי לחפש מצלמה חדשה (מקצועית). 
ב 17:45 כל החנויות (המקום מלא בדוכנים / חנויות אז קשה להגדיר) נסגרו וזה היה הרמז שלנו ללכת לאכול (מרוב התרוצצויות דילגנו על ארוחת צהריים). 
די מהר מצאנו מסעדה חביבה לאכול בה. 
חזרנו למלון,  ביררנו קצת לגבי המצלמה שבדקנו היום וארגנו את התיקים לנסיעה של מחר ל fuzhou.
