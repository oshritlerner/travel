קמנו בבוקר, אכלנו ארוחת בוקר במלון, התארגנו והלכנו לתחנת הרכבת (ברגל).  כשהגענו חיפשנו אוטובוס ל huashan. באינטרנט היה רשום שהאוטובוס נמצא מול תחנת הרכבת אז התחלנו לחפש.  אחרי כרבע שעה בעזרת מקומיים מצאנו את האוטובוס. 
התחלנו לנסוע בשעה 11:30 ובמשך רבע שעה לא הפסיקה הדיילת להרצות בסינית בצעקות. 
אחרי כשעתיים הנהג עצר כדי שנוסעים יוכלו לעשות קניות לכ 10 דקות. לאחר מכן נסענו דקה והגענו אל היעד.  ניסינו לברר איפה המלונות באיזור (שאלה שהייתה די תמוהה עבור הדיילת) והיא הכווינה אותנו לאיזור בטענה שייקח לנו כ 10 דקות ללכת עד לשם. 
אחרי כחצי שעה של הליכה הגענו למרכז העיירה ומהר מאוד מצאנו מלון. נחנו במלון ואחרי הצהריים יצאנו לבדוק מלונות אחרים (מצאנו מלון שזול משמעותית ואיכותי יותר למחר) והלכנו לעבר הכניסה להר.  בדרך עברנו דרך מקדש מזרקת הירקן.  מדובר במקדש שמשמש יותר כפארק עבור המקומיים והתיירים הרבים שבאיזור. באיזור (בדומה לכל הדרך עד לכניסה להר) היו דוכנים רבים שמכרו אוכל וציוד למטיילים. אחרי שקיבלנו קצת מידע לגבי המסלול של מחר חזרנו למלון ובדרך חפשנו מקום לאכול בו ארוחת ערב. באיזור יש מסעדות רבות אך המחירים בהם היו גבוהים ברמה מוגזמת.  למזלנו מצאנו מסעדת מזון מהיר  (כנראה גרסה מקומית של מקדולנדס) ואכלנו בה צ\'יפס ותירס. 
כשהגענו למלון התארגנו לקראת מעבר המלון והטיול של מחר. 