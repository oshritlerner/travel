קמנו, אכלנו ארוחת בוקר ויצאנו לעבר העיר jiading לטיול יום. 
הלכנו לפי הוראות הספר ועלינו על המטרו לכיוון תחנת אצטדיון שאנגחאי.
כאשר ירדנו חיפשנו את אוטובוס התיירים A6.
שאלנו בסביבה אנשים איפה האוטובוס הזה, ולבסוף לאחר חיפושים של חצי שעה בערך הבנו (בעזרת עובד של חברת האוטובוסים  לתיירים) שיש לשם קו מטרו.
עלינו על הקו הנכון ולאחר נסיעה של שעה בערך הגענו.
בדרך אל הגן הראשון קנינו קצת בננות ואננס (אין כמו פירות טרופים במדינות המזרח) וראינו קצת מוזרויות כמו תליית כביסה על עמודים משונים ולא על חבלים, טוסטוס חשמלי,  תלת אופן עם מנוע וכפפות אגרוף להגנה מפני הקור על הטוסטוס.
תחילה ביקרנו בגן garden of autumn clouds שהיה ממש יפיפה, וערכנו שם פיקניק לארוחת הצהריים. 
לאחר מכן חיפשנו את פגודת fahua.
בדרך ראינו התקהלות של אנשים ואז הבנו שיש שם סופר מרקט ענק.
אחרי סיבוב קצר (אחרי חצי שעה לא ראינו אפילו רבע ממנו ברפרוף.  מה שכן היו בו מחירים כל כך נמוכים שקשה להאמין..  איפה בארץ נמצא קומקום ב 25 ₪?) המשכנו לעבר הפגודה שהופיעה ממולנו מחוץ לסופר מארקט. 
ליד הפגודה הייתה התקהלות גדולה של אנשים וילדים שנסעו על גלגיליות והעיפו עפיפונים. 
אחרי הפגודה המשכנו לעבר מקדש (ומוזיאון) וגן. 
הדרך אל המקדש הייתה ברובה במדרחוב חביב שבו התהלכו המקומיים. 
המקדש היה פשוט מאוד והמוזיאון ממש לא היה מעניין  (מזל שלא שילמנו כניסה). 
לצד המקדש והמוזיאון היה הגן. 
לשם שינוי דמי הכניסה לא היו גבוהים. 
הגן היה חביב מאוד ואחרי כשעה של טיול בו חזרנו אל המלון במטרו. 
הפעם הדרך הייתה מהירה יותר :-). 
לשם שינוי בחרנו לצאת מיציאה אחרת של המטרו ולא מהיציאה שאנחנו רגילים,  זאת הייתה בחירה גרועה כי די הסתבכנו להגיע למלון. אחרי כשעה של הליכה במהלכה ראינו קבוצה גדולה של אנשים שעשו התעמלות ערב הגענו למלון. 