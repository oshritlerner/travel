היום החלטנו לעשות יום רגוע. 
התעוררנו מוקדם בבוקר מרעש נוראי של: תנועת כלי רכב,  פעמוני כנסייה ותרנגולות. 
אכלנו ארוחת בוקר במלון,  החלפנו חדר ויצאנו לתור את העיר. 
הסתובבנו ברחובות העיר,  נכנסנו למקדש מרכזי שממוקם באגם הראשי של העיר העתיקה וביקרנו באחד השווקים של העיר. 
בתכלס רוב העיר זה שוק אחד גדול רק שבשוק מוכרים בעיקר בסיטונאות. 
הדבר שהכי ביאס היום היה לגלות שבהאנוי אין מגדלים.. 
איך זה ייתכן שמגדליי האנוי לא קיימים במציאות? 
חזרנו למלון ושמנו בגדים לכביסה. 
לאחר מכן הלכנו למסעדה טבעונית מצוינת ואכלנו בה המבורגר טבעוני ופיצה  (טבעונית). האוכל היה טעים מאוד והאווירה במקום הייתה נעימה מאוד וממש לא היה לנו חשק לחזור למלון. 
חזרנו למלון בלית ברירה ושם נחנו עד הערב. 
בערב הלכנו לשוק הלילה שדי גדול אבל הוא היה די מת  (אולי בגלל הגשם). 
אכלנו ארוחת ערב וחזרנו למלון. 