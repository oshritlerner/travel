6/4/14 
קמנו בבוקר והלכנו להשכיר אופניים.
התחלנו ברכיבה צפונה לעבר כפרים בסביבה. 
באחד הכפרים ראינו ערמות של אבטיחים בכל מקום.
החלטנו לעצור ולשאול האם אפשר לקנות ולאכול אחד מהם. 
המשפחה שהייתה שם הייתה מאוד אדיבה ופתחה בשבילנו שני אבטיחים, וכאשר רצינו לשלם להם הם סירבו בתוקף. 
זאת הייתה ארוחת בוקר נהדרת! 
המשכנו ברכיבה בין שדות וכפרים. באחד מהם כל ילדי הכפר התאספו סביבנו והתלהבו מהאופניים שלנו. 
רונן החליט לשתף פעולה איתם ולקח אותם לסיבוב על האופניים.
לאחר שכל הילדים היו מרוצים  (ולרונן נגמר הכח) רונן הלך עם הילדים לנהר  (שם הילדים  התרחצו ושיחקו כדורגל) לאחר מכן החלטנו לנסות להגיע לכפר שהיה מצידו השני של נחל. 
אחרי שעה של ניסיונות ויתרנו והחלטנו לאכול ארוחת צהריים באחד הכפרים. 
האוכל היה ממש ממש פשוט  (לא משביע וללא טעם). 
חזרנו לעיירה וכשהגענו עברנו בתחנה המרכזית ובשוק המקומי. 
חזרנו לחדר, ישבנו קצת בלובי ואז החזרנו את האופניים. 
אכלנו ארוחת ערב  (באותה המסעדה שאכלנו אתמול בצהריים ובערב). 
חזרנו לחדר וסיימנו את היום מוקדם. 