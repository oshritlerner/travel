קמנו בבוקר, התארגנו,  שילמנו על עוד לילה במלון וחיכינו לאוטובוס של הטיול המאורגן. 
בסביבות השעה 08:00 המדריכה הגיעה  (מופתעת מזה שאנחנו לא יודעים סינית) ועלינו  (ראשונים) לאוטובוס. 
אספנו מספר אנשים בדרך ויצאנו אל עבר פסגת חדק הפיל. 
הסתובבנו באיזור כחצי שעה  (באמת שאין יותר מידי מה לעשות שם)  והמשכנו לעבר decai shan. 
עברנו דרך מערה (יותר נכון לומר מנהרה) ולאחריה עלינו לפסגת ההר לתצפית של 360 מעלות על העיר. 
משם המשכנו למערת חליל הרועים. 
מדובר במערה שהפכו אותה למופע שלם של אורות. 
המדריכה שלנו לא נכנסה (כנראה היא הייתה צריכה לשלם דמי כניסה) והייתה לנו מדריכה אחרת  (שדיברה סינית שוטף ואפילו שרה). 
לאחר המערה היפה הלכנו לארוחת צהריים. כשהגענו למסעדה וראינו איך היא נראית עזבנו את הקבוצה והלכנו לאכול במקום אחר. 
לאחר הפסקת הצהריים המשכנו לפסגת צליל הגלים בה נכסנו למערת אלף בודהה.  המקום לא היה כל כך מעניין ובאמת לא היינו בו יותר מדי. 
לאחר מכן המשכנו לפארק שבעת הכוכבים ושם למעשה נפרדנו מיתר הקבוצה. 
הטיול היה אמור הסתיים ב 16:30 מה שאפשר לנו רק 45 דקות בפארק אבל אנחנו רצינו יותר :-). 
בהתחלה עלינו לפסגה של הפארק (לביתן הכוכב) וראינו ממנה את הנוף של האיזור. 
לאחר מכן המשכנו לתצפית על גבעת הגמל. 
את הגבעה ראינו בתמונות לפני וציפינו למשהו מאוד מרשים ודי התאכזבנו לראות עד כמה הגבעה קטנה. 
מהגבעה פנינו לעבר המפל של הפארק ולאחריו המשכנו לעבר המקדש שבפארק  (שהיה בשיפוצים ונסגר בדיוק כשהגענו). 
חזרנו ברגל למלון,  נחנו מעט ויצאנו לאכול ארוחת ערב. 
כשחזרנו למלון הזמנו טיול למחר ל longsheng. 