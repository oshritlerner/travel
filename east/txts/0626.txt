התעוררנו בשעה 06:00 בבוקר,  אכלנו מאפים שקנינו אתמול בערב, עשינו צ\'ק האוט והלכנו לתחנת האוטובוס הקרובה למלון. 
חששנו שלא יגיע אוטובוס (חצי שעה עברה ללא כל אוטובוס) והחלטנו לקחת מונית.  ברגע שמצאנו מונית הגיע האוטובוס. 
נסענו לתחנה המרכזית ובשעה 07:30 יצאנו לדרך. קשה להאמין עד כמה הדרך יכולה להיות גרועה לאורך זמן  - מרבית הדרך הייתה דרך עפר מתפתלת בין הרים. מזל שהנוף היה פשוט מדהים. לאחר כ 8 שעות הגענו אל Xiangcheng. היינו האטרקצייה העיקרית שם וכולם ניסו למכור לנו מוניות ל litang וגסטהאוסים ללילה.  ניסינו לברר איך אפשר להגיע ל litang אבל לא ממש היה עם מי לדבר.  הלכנו לצומת המרכזית של הכפר וחיכינו לכלי רכב עוברים כדי להצטרף לנסיעה לעבר litang. מספר רכבים עצרו לנו ודרשו מחיר ממש ממש גבוה כדי להגיע לכפר סמוך.  כיכב רכב עם נזיר שביקש מחיר פשוט מוגזם.  כנראה שהנזירים באיזור לא ממש מסתפקים במועט. 
החלטנו לקחת מונית (למרות שזה יקר נורא זה יחסוך לנו הרבה זמן וכסף - מחר אין אוטובוס ל litang ויש אוטובוס לכפר סמוך בדרך לשם רק מחר אחה\"צ).  אחרי מספר דקות מצאנו \"מונית\" שתיקח אותנו ל litang. מסתבר שלא סתם המחיר גבוה,  מדובר בנסיעה של 4 שעות. כמו בנסיעה בבוקר גם בנסיעה הזאת עברנו בנופים מדהימים וכפרים מיוחדים (הבתים בהם היו ממש מוזרים). במהלך היום נסענו בגבהים ממש גבוהים שפתאום החרמון נראה ממש נמוך (הגענו ל4715 מ\'. 
בשעה 22:30 הגענו ל litang מותשים והלכנו לישון בגסטהאוס הראשון שראינו (איפה שהנהג הוריד אותנו)