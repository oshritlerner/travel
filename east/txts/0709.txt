שמנו שעון מעורר לשעה 06:30 ואפילו התעוררנו. 
בשעה 07:00 ירדנו למטה וההכנות של האוכל שלנו כבר היו בעיצומן. 
לקחנו את האוכל בקופסאות והתחלנו ללכת לעבר עמק haizi. 
אין שום הסבר בשום מקום איפה הכניסה לעמק אז לקח לנו די הרבה זמן להגיע לשם.
בדרך גם הגענו (בטעות) לכניסה לעמק אחר.
בשעה 08:30 הגענו אל הכניסה לעמק, שילמנו והתחלנו ללכת. 
מסלול ההליכה לא היה כל כך נוח וגם לא היה ממש נוף מיוחד בדרך. 
בשעה 13:30 אחרי כ 11 ק\"מ ראינו לראשונה את האגם הגדול (הסיבה העיקרית להגיע לעמק). 
לאחר מספר דקות הגענו לנקודת תצפית יפה על האגם ושם עשינו הפסקת צהריים. 
לאחר מנוחה של כשעה המשכנו ללכת. 
הנוף נראה הרבה יותר טוב והצדיק את ההגעה לפארק. 
בשעה 15:30 התחלנו לחזור. 
בשעה 20:00 הגענו עם שרירים תפוסים לכניסה לעמק. 
בחוסר ברירה הלכנו בחזרה לגסטהאוס. 
בשעה 20:30 הגענו אל הגסטאוס אחרי 13.5 שעות וכ 33 ק\"מ. 
בעזרת מנהלת הגסטאוס (ומספר אורחים שעזרו בתרגום) הזמנו רכב למחר ל Chengdu.