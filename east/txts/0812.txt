התעוררנו מוקדם יחסית, אכלנו ארוחת בוקר, התארגנו ונסענו במטרו לתחנה ממנה ניתן לקחת אוטובוס ל badaling - הקטע האטרקטיבי (והמתוייר ביותר) בחומה הסינית הגדולה. 
לפי המפה של המטרו התחנה נמצאת ממש בסמוך לתחנת המטרו, בפועל הייתה לנו קצת הליכה. כשהגענו לתחנה חיכינו בתור כ 10 דקות וכשהגיע תורנו לעלות גילינו שחיכינו בתור הלא נכון. 
הלכנו (כ 5 דקות) לסוף התור הנכון וחיכינו כשעה וחצי. הנסיעה הייתה זולה במיוחד וארכה כשעה. 
באופן מפתיע גם הכניסה לחומה לא הייתה יקרה. 
כשעלינו על החומה פנינו שמאלה לאיזור הפחות מתוייר והלכנו עד לקצה.  ההליכה הלוך חזור ארכה כשעה וחצי והיה מדהים לראות כמות כל כך קטנה של אנשים בקטע הזה של החומה. 
לאחר מכן המשכנו לחלק היותר מתוייר ושם כבר היו הרבה יותר אנשים. בחלק הזה הלכנו עוד כשעתיים וחצי במהלכם הלכנו למעשה בכל חלקי החומה הפתוחים לקהל. 
אחרי הטיול על החומה חיכינו כשעה בתור לאוטובוס ובדומה לנסיעה בהלוך, תוך כשעה הגענו ל beijing. 
כשהגענו הלכנו ל McDonald\'s לארוחת צהריים - ערב וקנינו צ\'יפס. ביחד עם הירקות, הלחם והטונה שהיה לנו הכנו לנו סנדוויצ\'ים טעימים. לא הרגשנו לא בנוח כי לעומת המקומיים אנחנו עוד בסדר :-P 
לאחר הארוחה המפוצצת נסענו לאצטדיון האולימפי וצפינו על המבנה המעניין שלו (בדמות קן ציפורים) לקראת ולאחר השקיעה. 
אחרי שמיצינו חזרנו למלון וסיימנו את היום עייפים אך מרוצים :-). 