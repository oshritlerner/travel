קמנו מוקדם בבוקר, התארגנו וירדנו ללובי לחכות להסעה של הטיול המאורגן שהיה אמור להגיע ב 07:30.
אחרי מספר עיכובים הגיע האוטובוס בשעה 09:00!!
אחרי נסיעה של כשעתיים במהלכה המדריך קשקש כחצי שעה בסינית ועוד כשעה וחצי במהלכם משפחה של מערביים לא הפסיקו לדבר בקול רם. 
כשהגענו אל היעד המדריך אמר שיש אפשרות לקחת מיניבוס לתחנה הבאה (בתוספת תשלום כמובן) או ללכת כ50 דקות ברגל. 
כל הקבוצה לקחה את המיניבוס אז הסכמנו גם אנחנו. 
מסתבר שהמיניבוס נסע כרבע שעה בעלייה אז הבנו שעשינו בשכל כשלקחנו את המיניבוס. 
הגענו ראשית לנקודת תצפית קטנה ולאחריה עלינו רגלית לנקודה הבאה (כ 50 מטרים) הייתה אפשרות לעלות ברכב אבל ויתרנו. 
לאחר מכן הייתה עוד נקודת תצפית וגם אליה עלינו ברגל. העלייה הזאת לקחה כ 40 דקות. קצת איבדנו את הדרך אז התקשרנו למדריך והוא הכווין אותנו. 
בנקודת התצפית הייתה מסעדה אבל ויתרנו עליה ואכלנו את האוכל שהבאנו איתנו מהמלון. 
כשהתכוונו להמשיך המדריך החזיר לנו את הכסף ששילמנו למיניבוס. 
מסתבר שהמיניבוס שעליו הוא דיבר היה הרכב למעבר בין נקודות התצפית :-). 
ההמשך היה מעבר רגלי של כשעה - שעה וחצי לעבר נקודת תצפית נוספת. 
המדריך אמר לנו מה הכיוון ואמר לנו מתי לסיים שם ולהגיע לחנייה.  די מוזר שזאת נקראת הדרכה. 
בנקודת התצפית הייתה אפשרות להצטלם עם תחפושות (בחום הזה זה פשוט סיוט בלי קשר לזה שזה לא מעניין אותנו כל כך) ואפשרות לקנות שתייה במחירים כל כך גבוהים שגם אם היינו קונים במקום יקר בעיר ומוכרים ביותר זול ממה שמכרו שם היינו יוצאים ברווח יפה:-). 
מנקודת התצפית הלכנו לעבר החנייה דרך הכפר. 
בכפר הייתה אפשרות לקנות הרבה שטויות במחירים גבוהים. 
בחנייה חיכינו כחצי שעה לאוטובוס ולאחר מכן נסענו לכניסה לפארק. 
בדרך המשפחה המערבית עשתה כל כך הרבה רעש שרק חיכינו שהנסיעה תסתיים (הילדה שרה כמו עורב והאבא הרצה לילד סיפורים על איזה פרופסור).
בכניסה לפארק חיכה לנו האוטובוס מהבוקר שלקח אותנו בחזרה אל העיר. 
בסביבות השעה 17:00 הגענו אל העיר וישר הלכנו לאכול במסעדה צמחונית הסמוכה למקדש negren. 
אחרי ארוחת הערב הלכנו לעבר אגם shanhu בו ראינו את פגודות השמש והירח (כנראה זכר לתקופת עבודת כוכבים ומזלות? ) שהיו באורות מתאימים (צהוב ולבן). 
לאחר סיבוב באיזור חזרנו ברגל למלון ובדרך עברנו במדרחוב מרכזי שהיו בו המון תיירים מערביים (המון ביחס לסין). 
כך למעשה סיימנו את היום ה 100 (!!) שלנו בטיול :-) 