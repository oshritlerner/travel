קמנו מוקדם מאוד, אכלנו ארוחת בוקר,  סיימנו לארוז את התיקים ויצאנו לעבר העיר העתיקה.  כשהגענו חיכתה לנו הבחורה שממנה קנינו את כרטיסי הנסיעה. כפי שאמרו לנו אתמול התחלנו ללכת עם התיקים לכיוון האוטובוס.  רק שההליכה לא ארכה 5 דקות כפי שנאמר לנו אלא כרבע שעה.  תשושים מההליכה תפסנו לנו מקומות ישיבה טובים. אחרי שחיכינו כחצי שעה יצאנו לדרך ואחרי כשעתיים וחצי עשינו עצירה.  עשר דקות לאחר מכן הגענו אל  Qiaotou ביקשנו הנחת סטודנט אבל הגיל המקסימלי לקבלת ההנחה הוא 25 מכיוון שביקשו דרכונים ויתרנו. 
התחלנו ללכת בשביל וישר נגשו אלינו אנשים עם סוסים והציעו את שירותיהם.  סירבנו אבל אחד מהם החליט ללוות אותנו.  בהתחלה הדרך הייתה בעלייה וכשחשבנו שהנה העלייה נגמרת התחילו 28 הפיתולים שגם הם בעלייה.
בשלב זה הבחור עם הסוס הבין שאנחנו לא צריכים את שירותיו והוא חזר על עקבותיו. כשהסתיימו הפיתולים והיינו ממש מותשים חיפשנו את המישור שסיפרו לנו עליו אבל במקום מישור הייתה ירידה..  זה היה קצת מוזר אז היינו בטוחים שטעינו בכיוון.  בסופו של דבר ראינו סימון דרך והבנו שאנחנו בדרך הנכונה. לאחר שהמשכנו לרדת מצאנו נקודה עם נוף יפה ועשינו הפסקת צהריים. לאחר שצברנו פער משאר הקבוצה המשכנו ללכת בזריזות.  הגענו לכפר שבו הייתה מסעדה ובה ישבו חברי הקבוצה. 
ישבנו איתם מעט וגילינו שנשאר לנו (לפי המפה שלהם) כ 3.5 שעות הליכה.  מכיוון שהשעה הייתה 17 והשמש שוקעת ב 20:30 החלטנו למהר לעבר היעד. הלכנו מהר ובדרך הגשם חזר והפסיק לפרקים.  שכבר היינו בטוחים שכל הדרך תהיה גשם הגשם הפסיק ויצאו 2 קשתות בענן ממש על ההרים שמולנו.  זה היה מחזה יפה מאוד.  המשכנו ללכת בזריזות שכל הזמן אנחנו נדהמים מהנוף שבדרך. בשלב מסויים עברנו מפל שזרם על השביל.  זה היה קצת מלחיץ אבל הדרך הייתה מספיק רחבה. המשכנו ללכת שבשלב מסויים הדרך נהייתה צרה ולצדה שיפוע תלול. הנוף היפה פיצה על הדרך הלא אופטימלית.  בסופו של דבר הגענו אל הגסטאוס שבו חיכו לנו התיקים (הגסטאוס של טינה). כל היום חששנו שיקרה משהו לתיקים. למרבה הפלא התיקים חיכו לנו ועשה רושם שלא נגעו בהם.  ביררנו לגבי לינה במקום ולאחר מכן חיפשנו מקומות אחרים באיזור.  מצאנו חדר טוב יותר וזול יותר אז לקחנו אותו.  בעזרת הבחור מהגסטהאוס נסענו לקחת את התיקים שלנו.  התארגנו בחדר והלכנו למסעדת המלון לאכול ארוחת ערב. 