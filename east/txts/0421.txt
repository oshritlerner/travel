קמנו, התארגנו ועשינו צ\'ק האוט.
עלינו על המטרו ועשינו סיבוב אחרון בעיר באיזור הבונד (האיזור שטיילנו בו שלשום בערב).
הפעם האיזור היה נראה קצת שונה - בגלל האור :-). 
הפעם לא התמקדנו בכל הנקודות כי כבר עברנו באיזור אז תוך זמן קצת מיצינו את האיזור. 
לאחר מכן חזרנו למלון לקחנו את התיקים והלכנו לתחנת הרכבת שהייתה ממש קרובה. מסתבר שאת הכרטיסים לא קונים בתחנה עצמה. 
אושרית הלכה לקנות כרטיסים (כ 45 דקות) ורונן חיכה בתחנה עם התיקים. 
כשאושרית חזרה עם הכרטיסים הכנו לנו ארוחת צהריים וב 13:33 התחלנו בנסיעה. 
הרכבת הייתה מאוד מודרנית עם המון מקום לרגליים ובכלל,  היא הייתה מאוד מרווחת. 
הרכבת הגיעה ליעד  (סודג\'ו) מהר מאוד (תוך כ 45 דקות) ככה זה שנוסעים ברכבת מהירה במהירות של מעל 250 קמ\"ש :-). 
כשהגענו לסודג\'ו עלינו על המטרו ונסענו למרכז העיר  (היינו צריכים להחליף רכבת בדרך). 
כשהגענו למרכז בדקנו מלון עם ביקורות טובות באינטרנט אבל החדרים הרגילים לא היו פנויים ומה שהיה היה מאוד יקר אז הזמנו מלון אחר והתחלנו ללכת לכיוונו  (בגשם שהלך והתחזק). 
בדרך למלון ראינו מלון אחר, אז נכנסנו ובדקנו אותו. 
המחיר היה טוב והחדר נראה טוב גם כן אז ביטלנו את ההזמנה למלון האחר והזמנו במלון החדש חדר ללילה. 
נחנו עד לערב ובערב יצאנו לאכול חמץ :-). 
אחרי הליכה קצרה באיזור שמלא מסעדות  (למקומיים) מצאנו מקום נחמד. 
כדי להכנס למסעדה היינו צריכים לעלות קומה אז השתמשנו במעלית. 
בקומה הראשונה הייתה מסעדה אז נכנסנו,  רק שבכניסה ביקשו מאיתנו לשלם. 
לא הבנו בהתחלה למה עד הבנו שטעינו במסעדה אז עלינו עוד קומה. בקומה מעל לא ביקשו מאיתנו לשלם כניסה והושיבו אותנו בשמחה. 
הבעייה שלא היו תפריטים באנגלית.. 
שוב טעינו בקומה  (במסעדה הזאת מגישים את האוכל לשולחן לא מבושל עם סיר מים וכל סועד מבשל לעצמו את המנה).. 
ירדנו לקומת הקרקע ועלינו במדרגות  (מסתבר שהמעלית דילגה על הקומה של המסעדה שמצאנו) ואכן,  הגענו למקום הנכון. 
הזמנו נודלס,  אורז ואגרולים (לאגרולים היה טעם מאוד מוכר,  כנראה שהאגרולים בישראל נעשים בסגנון סיני). המנות היו ענקיות וכל מנה הייתה מספיקה לבדה לשנינו. 
שבעים ועייפים חזרנו למלון. 