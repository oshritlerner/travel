אחרי שבימים האחרונים לא ישנו כל כך טוב ואחרי שאתמול רוב היום היינו בדרכים הרשנו לעצמנו להתעורר מאוחר (ב 09:00) מזג האוויר היה לא משהו (גשום) אז החלטנו להקדיש את היום לכביסה,  גיבוי החומר שבאתר  ותכנון לעומק של המשך הטיול (רק בלובי יש אינטרנט). 
בשעות הצהריים הלכנו לאכול במסעדה צמודה (התמונות היחידות מהיום הן מהארוחה). אחרי האכזבה של אתמול מהמסעדה ה\"מומלצת\" קיבלנו ארוחה טובה מאוד. 
חזרנו למלון והתחלנו לתכנן את המשך הטיול.  מסתבר שיש עוד הרבה יעדים לפנינו :-). 
בשלב מסויים הצטרף אלינו מנהל המלון (מסתבר שהוא עשה לנו הנחה משמעותית על החדר,  זה לפחות מה שהוא טען) ואפילו הביא לנו תה על חשבון הבית. 
בשלב מסויים היה לנו קר מדי אז עלינו לחדר (שם יש לנו סדינים חשמליים). לא ברור מאיפה הקור הזה הגיע פתאום כי כשהיינו ב litang (מקום גבוה יותר) לא היה כל כך קר כמו פה. 
בערב ירדנו ללובי של המלון ואכלנו ארוחת ערב במסעדת המלון.
די משעשע היה לראות את העובדים יושבים מול ה\"תנור\" שמחמם את התה כדי להתחמם.  כנראה עדיין לא שמעו פה עדיין על תנורי חימום (או חס וחלילה על מזגנים). 