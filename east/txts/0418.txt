קמנו בבוקר התארגנו ועשינו צ\'ק-האוט.
הלכנו למוזיאון שאנגחאי (הסמוך לכיכר האנשים בה ביקרנו אתמול) והסתובבנו בין התערוכות השונות עד הצהריים. 
בתערוכות יש מגוון פריטים לאורך ההיסטוריה הסינית של ה 4000 שנים האחרונות. 
במוזיאון ישנן 4 קומות שבכל קומה תערוכה של פריטים שונים  (קרמיקה, ברונזה, ציורים, מטבעות,  פרטי לבוש ועוד). 
לפי הספרים הכניסה הייתה אמורה להיות בתשלום אך משום מה לא ביקשו מאיתנו תשלום. 
בצהריים אחרי כ 3 שעות במוזיאון חזרנו למלון,  לקחנו את התיקים ועברנו למלון החדש. 
לארוחת צהריים אכלנו צ\'יפס בקרבת המלון. 
נחנו קצת ולאחר מכן ביקרנו בגני יו בעיר העתיקה. 
בגנים הסתובבנו כשעתיים  (ראינו קבוצת ישראלים בטיול מאורגן). 
מחוץ לגנים יש מרכז תיירותי גדול עם הרבה דוכני מזכרות ושטויות אחרות.  במקום גם יש מסעדות רבות. 
בעצת אחד המקומיים (שטען שהוא מתנדב שם) עלינו לתצפית המשקיפה על האיזור. 
הסתובבנו קצת בדוכני באיזור ולקראת ערב חזרנו למלון כשבדרך ראינו צפיפות מטורפת של אנשים בתחנות השונות במטרו (גם במטרו עצמו) .
 
