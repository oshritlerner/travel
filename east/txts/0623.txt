אחרי היום המוצלח של אתמול בחברת הסינים התעוררנו בבוקר בציפייה ליום מלא חוויות במקדש songzanlin. 
אכלנו ארוחת בוקר קלילה,  התארגנו וירדנו למטה לחכות לאוטובוס (שעוצר ממש ליד המלון ). 
באוטובוס נסענו כ 10 דקות שלאחריהם ביקשו מאיתנו לרדת מהאוטובוס ולקנות כרטיסים (לא ברור כרטיסים למה בדיוק אבל העיקר שנקנה. ). 
שוב לא קיבלנו הנחת סטודנט (בגלל הגיל) כך שהמחיר היה גבוה מאוד. 
בגלל שגם אתמול שילמנו הרבה על הכניסה לא התבאסנו כל כך (קיבלו אתמול תמורה לכסף ששילמנו). 
כשנכנסנו לאיזור נסענו באוטובוס של המקום אל עבר מרכז העניינים. 
מדובר במין כפר קטן עם מספר מקדשים שסמוכים אחד לשני. 
מכיוון ששילמנו מחיר גבוה קיבלנו מדריך. הבעיה שהמדריך דיבר רק בסינית. 
הסיור שלו היה די משעמם (כי לא הבנו כלום).  כשהגענו לפסגת ה\"כפר\" נכנסנו למקדשים. 
מה שמיוחד במקדשים האלו זה שאין בהם חלונות ובגלל זה יש שם מחסור בחמצן. 
מחוץ למקדשים היה גלגל תפילה (מקיפים אותו 3 פעמים למזל. 
לאחר סיבוב באיזור אכלנו ארוחת צהריים במסעדה סמוכה ולאחר מכן חזרנו אל העיר. 
נפרדנו מהזוג הסיני  (אולי עוד נפגש ב Beijing ) ועשינו קצת כביסה. 
לקראת ערב יצאנו עם הזוג הנוסף לסיבוב בעיר העתיקה ובערב נכנסנו למסעדה מקומית לארוחת ערב. הזמנו מרק נודלס עם ירקות (בחרנו את הירקות) ואחרי שעה קיבלנו אורז נקי ומנת ירק מבושלת / מוקפצת של כל ירק שבחרנו.  זה לא היה נורא אבל לא מה שביקשנו. 