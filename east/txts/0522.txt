
קמנו בסביבות 10 אכלנו ארוחת בוקר ויצאנו מהמלון לכיוון הסנטרל של הונג קונג.
הלכנו לעבר כנסיית סיינט ג\'ון.
ראינו שהכנסייה לא כל כך מעניינת אותנו אז המשכנו לרחובות לי יון ולי יון איסט.
שם הסתובבנו בין חנויות ודוכנים של בגדים, תיקים, נעליים ומזכרות.
משם המשכנו לשוק גרהם סטריט שבו היו בעיקר דוכני פירות וירקות.
לא רחוק משם מצאנו מסעדה והתיישבו לאכול בה את ארוחת הצהריים.
הזמנו ארוחה עסקית עם 3 מנות וציפינו לצאת מפוצצים (אחרי הנסיון שלנו עם הארוחות העסקיות בסין).
בסופו של דבר קיבלנו מכל מנה דוגמית ויצאנו מהמסעדה לא לגמרי רעבים. 
לאחר מכן עלינו בדרגנוע \'\' מיד לבלז\'\',  המדרגות הנעות הארוכות ביותר בעולם (800 מ\'). 
כאשר הגענו לסוף המדרגות התחלנו לרדת לכיוון מגדל bank of china. 
בדרך עברנו בכמה מחלפים ענקיים שפשוט נראו לנו כמו ג\'ונגל של כבישים.
כשהגענו למגדל עלינו לקומה 43 ומשם הייתה לנו תצפית יפיפייה על כל האיזור הקרוב ועל איזור הקאולון.
לאחר מכן הלכנו למרכז הכנסים והתערוכות של הונג קונג ושם הייתה טיילת ופינת ישיבה שהשקיפה על כל איזור נמל ויקטוריה.
לאחר מכן אכלנו ארוחת ערב במקדונלדס.
משם המשכנו לשדרת הכוכבים.
שם צפינו בסימפוניית האורות, מופע האורות הגדול ביותר בעולם.
המופע היה דיי מאכזב (מופע חנוכה של כיתה ב\' יותר מרשים מזה).
מזל שהיה מהטיילת נוף יפה, לפחות לא הגענו לחינם.
לאחר מכן חזרנו למלון והלכנו לישון. 