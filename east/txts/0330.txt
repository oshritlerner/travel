היום לשם שינוי אכלנו ארוחת בוקר במלון  (שהייתה כלולה במחיר).  לשם שינוי גם הארוחה הייתה נורמלית ולא הייתה מלאה בשומן/ כולסטרול וכו\'.. 
אחרי הארוחה המפנקת הלכנו ברגל לעבר תחנת האוטובוס לעבר פארק בודהה. 
תוך כ 20 דקות הגענו לתחנה ומהר מאוד מצאנו את האוטובוס הנכון. 
הנסיעה באוטובוס ארכה כ40 דקות והייתה זולה במיוחד  (6,000 קיפ = 3 שקלים). 
במהלך הנסיעה הזמנו כרטיסי טיסה  למחר ל luang Namtha. 
כשהגענו לתחנה הסופית של האוטובוס התברר לנו שכדי להגיע לפארק נצטרך לקחת טוק-טוק במחיר של 10,000 קיפ לאדם לכיוון.. 
קצת התעצבנו אבל הבנו שאין יותר מדי ברירות אז הסכמנו.. 
בדיעבד התברר שזה מחיר הוגן,  שכן נסענו כחצי שעה בדרך עפר  (לתיירים אחרים לקחו 35000).
הפארק היה נחמד מאוד והכיל הרבה פסלים מהמסורת הבודאיסטית וההינדית. 
אחרי סיור של כשעה בפארק חזרנו באותה הדרך לעיר. 
בעיר אכלנו ארוחת צהריים (שוב במסעדה הודית חריפה) ואחריה חיפשנו מקום להשכיר אופניים. 
אחרי שקיבלנו את האופניים התחלנו לנסוע לעבר אטרקציות באיזור: 
מקדש  (שהיה סגור), שער הניצחון,  והסטופה הגדולה. 
לאחר סבב האטרקציות חזרנו אל העיר ועברנו בטיילת, ראינו את השקיעה, תצפתנו על תאילנד  (שנמצאת בצד השני של הנהר) וחזרנו למלון. 
בדרך אכלנו ארוחת ערב במסעדה רוסית  (כן,  כן,  רוסית!!). 