את היום התחלנו בשעה 06:30.
אכלנו ארוחת בוקר, התארגנו, השארנו את התיקים בקבלה של המלון והלכנו לתחנה המרכזית לרכוש כרטיסי נסיעה ל Baishuitai. כשהגענו לתחנה היו כרטיסים לשעה 09:10 אז חיכינו כשעה לאוטובוס. 
הנסיעה ארכה כ 3 שעות ובמהלכה תפקדנו כפקחי עישון (כל הזמן ביקשנו שלא יעשנו). 
בדרך עברנו דרך מספר כפרים ומצדנו נוף ההרים (בחלק מהפסגות היה שלג). 
בסביבות השעה 12:00 זוג סינים שנסעו איתנו ירדו מהאוטובוס אז ירדנו גם אנחנו (הם גם נסעו לאותו המקום) והלכנו איתם לכיוון טרסות המים הלבנים. 
אחרי כ 5 דקות הגענו למקום,  קנינו כרטיסי כניסה (עם הנחת סטודנט) והתחלנו לעלות לכיוונן). 
גם כאן הציעו לנו לרכב לפסגה על גבי סוסים (מיותר אז ויתרנו). תוך כרבע שעה הגענו לפסגה. הסתובבנו בפסגה וראינו את הטרסות היפות ואת הנוף שנשקף מהפסגה. 
בשלב מסויים איש מבוגר שהיה במקום הציע לנו לטפס על עץ כדי לראות את הטרסות טוב יותר (רונן טיפס וצילם את הטרסות מהעץ) והוליך אותנו למעיין ממנו נובעים המים שבטרסות. 
אחרי כשעה וחצי ירדנו מהגבעה ובתחתית הגבעה עשינו הפסקת צהריים במסעדה מקומית. 
האוטובוס חזרה ל shangri-la היה מיועד להיות בשעה 14:30 ומכיוון שסיימנו לעשות את מה שרצינו לעשות במקום החלטנו לעלות על האוטובוס חזרה ולא להשאר במקום ללילה. 
חיכינו לאוטובוס ולמרבה הפלא הוא הקדים ברבע שעה. 
הנסיעה עברה באותו המסלול ודרך אותם נופים (רק חלק מהנוסעים התחלפו). 
כשהגענו ל shangri-la קנינו כרטיסי נסיעה ל Xiangcheng ולאחר  מכן נסענו לכיוון מלון חדש שרצינו לישון בו (של הרשת בה אנחנו חברים). כשהגענו למקום הזמנו חדר (קיבלנו הנחה ממש משמעותית) והסתבר לנו שהמקום נפתח רק אתמול. 
הלכנו למלון שבו ישנו בלילות הקודמים ובו השארנו את התיקים ולקחנו את התיקים למלון החדש. 
נחנו מעט ויצאנו לאכול ארוחת ערב ולצלם את האטרקציות החשובות בעיר צילומי לילה (המקדשים שבסמוך לכיכר המרכזית). 