קמנו בבוקר, אכלנו ארוחת בוקר במלון, התארגנו וירדנו ללובי לשלם על עוד לילה במלון ועל אופניים להיום.
כשביררנו על מספר הלילות שישנו ברשת הסתבר לנו שלא סתם החדר שלנו עצום. שידרגו לנו ללא עלות את החדר לסוויטת יוקרה :).
התחלנו לרכב במסלול של אתמול ולאחר מספר דקות שמנו לב שהמפתח של השרשרת של האופניים חסרה..
החלטנו להמשיך בכל זאת ולהתמודד  עם זה בשלב מאוחר יותר..
המשכנו לרכב שבדרך הנוף היפה מלווה אותנו.
בהתחלה נעזרנו במפה וב GPS כדי לדעת איפה אנחנו ולאן אנחנו צריכים להמשיך אבל בשלב מסוים כבר זה לא עזר..
התחלנו לשאול מקומיים לגבי הכיוון.
אחרי רכיבה של כשעתיים וחצי (עם הפסקות לצילומים ולשתייה) פגשנו זוג תיירים (שראינו עוד בתחילת הרכיבה) והצטרפנו אליהם..
מסתבר שהבחור יודע לדבר סינית כך שהיה לנו קל יותר לתקשר עם המקומיים.
אחרי כחצי שעה נוספת של רכיבה הגענו אל היעד - גשר הדרקון.
ציפינו לגשר גדול ומרשים אבל בסופו של דבר הגענו לגשר ממוצע.
הגשר לא היה מרשים במיוחד אבל הדרך הייתה שווה את המאמץ :).
עשינו הפסקת צהריים במקום ובאופן בלתי צפוי פגשנו את מדריכת הטיולים המקומית שפגשנו אתמול (היום היא הדריכה אב ובן). לאחר סיבוב באיזור הגשר חזרנו אל העיר.
לפני שעלינו על הדרך הראשית הסתובבנו מעט באזורים הכפריים שסמוך לגשר.
כשהגענו אל העיר בסביבות השעה 16:00 דיווחנו על המפתח החסר. הקנס שהיינו צריכים לשלם הינו 5 יואן. זהו סכום הוגן ביותר ונמוך בהרבה ממה שציפינו לשלם.
נחנו במלון עד לשעות הערב ובשעות הערב יצאנו לסיבוב.
לפני כן הזמנו כרטיסים למופע שיתקיים מחר בערב (מופע על המים).
את ארוחת הערב אכלנו במסעדה איטלקית. הזמנו ניוקי ופיצה וציפינו למנות שיכבדו מסעדה איטלקית.
מנת הניוקי הייתה מגוכחת! היא הכילה כ 10 חתיכות של ניוקי - המנה הייתה מינאטורית. כבר דאגנו איך הפיצה תהיה אבל הפיצה דווקא הייתה בסדר :).
חזרנו למלון ובדרך עצרנו בסופמרקט לקנות מספר מצרכים.