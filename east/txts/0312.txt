התחלנו את היום ב 07:15 לחוצים לקראת המפגש שלנו עם mama lili - המדריכה שלנו להיום. 
אכלנו ארוחת בוקר במלון התארגנו ויצאנו לפגוש אותה.. 
נקדים ונאמר שהיא בת 50!! הצטרפה אלינו חברה שלה בת 40.
Mama Lili קנתה מצרכים להמשך היום ובסביבות השעה 10:00 יצאנו לדרך. 
התחלנו ללכת לכיוון הכפר שלה מתוך אמונה שמדבר בהליכה קלילה.. 
הרי מדובר ב 2 נשים לא צעירות עם משקל על הגב.. 
תוך מספר דקות הבנו שטעינו בגדול.. 
במשך כשעה עלינו על הר בעלייה די חדה ובשבילים צרים שלבד כנראה לא היינו הולכים. 
בדרך ראינו נופים מדהימים וגידולי שדה מקומיים. 
מכיון שהעלייה הייתה קשה..  החברה של המדריכה אפילו עזרה לנו עם התיקים. 
אחרי כ 3 שעות של הליכה בין ההרים הגענו לביתה של mama Lili. 
בהתחלה היינו בשוק. 
מדובר בצריף!! בחצר הבית היו תרנגולים, כלבים,  חתול,  חזירים וג\'מוסים. 
לכאורה לא מה שאנחנו רגילים אליו. 
נחנו מעט.. פגשנו את כלתה ואת נכדה ואז mama Lili הגישה לנו את ארוחת הצהריים:  מרק נודלס עם ירקות וטופו ולקינוח בייגלה מתוק. 
את הארוחות מכינים במטבח הלא שגרתי. 
במטבח יש זרם מים שמשמש גם ככיור מטבח וגם ככיור אמבט,  מקלחת וכו. 
במטבח ישנה מדורה בעזרתה ניתן גם להכין את האוכל  (יש גם כיריים במטבח אבל מדורה זולה יותר) 
נחנו קצת אחרי האוכל ויצאנו להסתובב בכפר.  בדרך ראינו נופים מדהימים. 
אחרי הצהריים חזרנו אל ביתה שם היו בנה שאר נכדותיה  (מצד הבן) וחבריו של בנה אשר שחטו חזיר והתכוננו לארוחת הערב שלהם. 
כדי להימנע משעייה במקום בזמן ההתעסקות עם החזיר הסתובבנו עוד קצת באיזור ביתה ופגשנו שם את אחד מחבריושל בנה - מדריך טיולים. 
היה מעניין לשוחח איתו,  לשמוע את הגישה שלו לגבי המלחמה ולקבל ממנו טיפים להמשך הטיול. 
חזרנו אל הבית וישבנו עם האורחים שהתחילו בסעודה. 
לא אכלנו איתם  (מטעמי כשרות כמובן) אבל הצלחנו לספוג את האווירה שבמקום. 
מסתבר שבוייטנאם (בצפון לפחות)  יש לכפריים מנהגי אכילה די הזויים  (לא נפרט יותר מדי). 
לקראת סיום הסעודה mama Lili הגישה לנו את ארוחת הערב שלנו  - אורז לבן,  טופו עם ירקות ברוטב עגבניות ואגרולים ממש ממש טעימים. 
לקראת השעה 21:00 הסתיימה החגיגה ונשארנו עם המשפחה. 
בשעה 22:00 הלכנו לישון בעליית הגג. 