לאחר תקופה ארוכה שהתעורנו עם שעון מעורר הרשנו לעצמנו לישון עד מאוחר ללא שעון מעורר. 
כשהתעוררנו החלטנו שהיום עושים כביסה. כשירדנו למטה ראינו מכונת כביסה (של המקום) אז שאלנו כמה יעלה לנו להשתמש בה.  להפתעתנו לא נדרשנו לשלם. 
לפני שיספיקו להתחרט עלינו לחדר והורדנו את הכביסה (והייתה לנו הרבה כביסה). 
בגלל שהכל היה בסינית לא הבנו איך משתמשים בה אז ביקשנו עזרה (גם משתמשים במכונה וגם מבקשים עזרה..  איזה חצופים אנחנו). מסתבר שהמכונה חצי אוטומטית - היא רק מכבסת באופן אוטומטי כל השאר באחריות המשתמש. 
היינו צריכים למלא מים במכונה וכדי שייצא הסבון היינו צריכים לרוקן את המים מהמכונה ולאחר מכן להפעיל שוב את המכונה ללא סבון ושוב לרוקן את המכונה ממים. כמובן שהמכונה לא סוחטת. בזמן שהמכונה העצלנית פעלה חיפשנו איפה לקנות ארוחת בוקר. כשחזרנו למלון המכונה סיימה לעבוד והעלנו את הבגדים (הרטובים) לחדר.  וכפי שאנחנו רגילים סחטנו את הבגדים ותלינו אותם בחדר. 
מכיוון שכל היום היה גשם לקחנו לעצמנו יום חופש. 
אחרי הצהריים הלכנו לאכול במסעדה מקומית ולאחרייה יצאנו לסיבוב רגלי באיזור האגם.  בדרך עברנו במספר כפרים. אחרי כשעה וחצי התחזק הגשם וזה היה האות בשבילנו לחזור למלון. 
לפני שעלינו לחדר קנינו במכולת שליד המלון מצרכים לארוחת בוקר למחר ושילמנו בקבלה על עוד לילה (למחר). 
בערב השתמשנו בנרות לשעת חירום שהיו בחדר. כנראה שהנהלת המלון מתורגלת במקרים של הפסקות חשמל. 