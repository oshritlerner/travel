את היום התחלנו מאוחר מהרגיל  (לא שמנו שעון מעורר). 
התארגנו ויצאנו לעבר הפגודה הלבנה שעל גבעת אבן הירקן. 
בדרך עצרנו במאפייה וקנינו מאפים לארוחת בוקר. 
טיילנו בגבעה כשעה (פגשנו בדרך מספר מקומיים שניגנו ושרו להנאתם). 
מהפגודה הלבנה המשכנו לעבר הפגודה השחורה. 
(שנמצאת כ 10 דקות הליכה מהפגודה הלבנה). 
משם המשכנו בהליכה לעבר האגם. 
בדרך ראינו סוכנות טיולים אז נכנסנו לברר מידע לגבי הר טאימו  (הסיבה שבגללה הגענו ל fuzhou). 
המחיר שהציעו לנו לטיול  (ללא ארוחות וללא מדריך באנגלית) היה גבוהה מאוד אז החלטנו לעשות את זה עצמאית. 
לקחנו אוטובוס לרכבת במטרה להספיק לקנות כרטיסים למחרת. 
לצערינו לא נשארו אז קנינו כרטיסים  (הלוך ושוב למחרתיים). 
משם פנינו לחנות סלולאר ( china mobile ) כדי להטעין לרונן כסף לחשבון. 
זה כמובן לקח הרבה זמן להסביר מה בכלל אנחנו רוצים אז בזמן שחיכינו אושרית בדקה את הכרטיסים וגילתה שהכרטיס חזרה בכלל לשבוע הבא. 
חזרנו מיד לתחנת רכבת כדי שיחליפו לנו את הכרטיסים. 
למזלנו זה עבר בהצלחה. 
חזרנו למלון באוטובוס  (בדרך לאוטובוס אכלנו צהריים). 
נחנו מעט ולקראת ערב הלכנו לסופרמרקט קרוב לקנות קצת מצרכים ולאכול ארוחת ערב. 
אחרי מספר דקות של חיפושים מצאנו מסעדה נחמדה (שגם בה כמובן שלא ידעו אנגלית). 
כדי לא להסתבך יותר מדי אושרית ביקשה אורז עם ירקות. 
למרבה הפלא קיבלנו מרק עם אורז וירקות. 
מה מה שבאמת הפתיע היה שזה היה טעים :-). 
כשביקשנו חשבון ציפינו לנורא מכל. 
כשאמרו לנו שהמחיר 6 די נלחצנו..  16 זה לא זול ו 60 זה ממש מוגזם. 
ביקשנו שירשמו לנו את הסכום ורשמו לנו 6  (6 יואן  = 3 שקלים). 
זה היה ממש מפתיע שכן,  זאת הארוחה הכי זולה שאכלנו בטיול עד כה. 
חזרנו למלון וסיימנו את היום. 