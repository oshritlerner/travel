קמנו בבוקר, התארגנו, אכלנו ארוחת בוקר ונסענו לתחנה המרכזית הצפונית. כשהגענו התברר לנו שהאוטובוס בוטל עקב שיבושים בדרכים.  החלפנו את הכרטיסים לכרטיסים למחר (בתוספת תשלום) וחזרנו למרכז העיר.  החלטנו לישון במלון בו ישנו בשבוע שעבר ואליו הלכנו.  כשהגענו למלון עשינו כביסה. מכיוון שמזג האוויר לא היה כל כך טוב החלטנו לייבש את הבגדים בעזרת פן.  עשינו שפצור קטן והפן ייבש את הבגדים במשך היום (כמעט כל היום הפן עבד). אכלנו סנדוויצ\'ים לארוחת צהריים ועד לערב התבטלנו בחדר. בערב אכלנו ארוחת ערב במסעדה הצמחונית ואחריה הלכנו לכיכר המרכזית לחזות במופע המזרקות אותו פספסנו אתמול. אחרי מופע המזרקות חזרנו למלון וסיימנו את היום. 