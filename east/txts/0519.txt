אושרית: 
קמתי, אכלתי ארוחת בוקר וירדתי ללובי של המלון כדי להסתכל על מלונות ולהזמין מלון לימים הקרובים בהונג קונג. 
כל התהליך לקח לי שעה וחצי בערך כי האינטרנט בלובי ממש איטי. 
לא ברור לי איך האינטרנט בחדר יותר מהיר מהאינטרנט בלובי.
אבל לא משנה, העיקר מצאתי מלון. 
עשיתי עוד קצת כביסה והמשכתי בתכנון הטיול. 
בצהריים יצאתי לאכול בפיצה האט. 
לאחר מכן ראיתי ברחוב סנדלר.  החלטתי שהגיע הזמן לתקן את הסנדלים שלי, שכבר מלאוס הסוליה התחילה להתפרק.
הסנדלר הדביק את הסוליה בקפידה ואני המשכתי בדרכי.
בהמשך הרחוב ראיתי מספרה, אז החלטתי שהגיע הזמן להסתפר.
נכנסתי למספרה עם קצת חשש האם יבינו מה אני רוצה והאם אני אצא מרוצה.
לפני התספורת עשו לי חפיפה כזאת יסודית שבחיים שלי לא עשו לי. 
בערך 10 דקות חפיפה עם עיסוי קרקפת שלא יבייש אף מעסה. פשוט פינוק!!! 
התיישבתי בכיסא והספר התחיל לספר. 
בסופו של דבר יצאתי מרוצה והמחיר פשוט לא יאומן - 30 יואן (17 ש\'\'ח בערך).
יצאתי מהמספרה ועברתי בחנות למוצרי קוסמטיקה וקניתי לי בושם קטן. 
חזרתי למלון נחתי קצת והמשכתי בקריאה על המשך הטיול.
בערב יצאתי לסיבוב בין הרחובות אבל התחיל מבול מטורף של גשם.
נכנסתי לחנות של הכל ב-2 יואן (הכל בשקל). קניתי לי כמה עגילים ויצאתי איך שהגשם נחלש.
אכלתי את ארוחת הערב במקדונלדס וחזרתי למלון. 

רונן: 
אחרי יום פגישות עם חברים הגעתי ( עם חבר) לשדה התעופה רק שעתיים וחצי לפני ההמראה (טעות!!). 
כמובן שהיו תורים ארוכים.. 
בדיוטי פרי התבאסתי לגלות שהעלו את המחיר של הדאודורנט שלי ושלא היו אטמי אוזניים שחיפשתי.. 