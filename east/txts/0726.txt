אחרי היום המתיש של אתמול החלטנו שלא לעשות נסיעה ארוכה היום אלא להעביר את היום במנוחה (לא נשארו כרטיסי נסיעה ל guangyuan להיום). התעוררנו מאוחר, התארגנו ונסענו בעזרת פקידה במלון עם מונית לתחנה המרכזית. העלות של הנסיעה בהלוך הייתה 5 יואן לאדם וכשהגענו לתחנה המרכזית שילמנו לנהג 10 יואן. באופן מפתיע הנהג החזיר לנו 5 יואן עודף. 
קנינו כרטיסי נסיעה ל guangyuan למחר ובאופן מפתיע המחיר היה נמוך מהמחיר בהלוך. 
חזרנו למרכז העיירה ברגל (המרחק לא גדול יחסית) ובדרך בדקנו מספר מלונות. כשכבר החלטנו לוותר על האפשרות להחליף מלון מצאנו מקום נחמד. 
חזרנו למלון, ארזנו את התיקים והחלפנו מלון (המלונות רחוקים 5 דקות הליכה זה מזה). 
במלון החדש עשינו כביסה ובסביבות השעה 16:00 חיפשנו מקום לאכול בו ארוחת צהריים מאוחרת. 
אחרי מספר דקות של חיפושים של מסעדה נורמלית, הגענו למסעדת נודלס והזמנו בה 2 מנות מרק נודלס. 
המנות הגיעו: נודלס בנפרד ומרק לנודלס בנפרד. מסתבר שזה סגנון סיצ\'ואני (כנראה משהו מקומי כי בחודש בו טיילנו בסיצ\'ואן זאת הייתה הפעם הראשונה שראינו דבר כזה). מסתבר שלא רק אופן ההגשה היה בסגנון סיצ\'ואני, אלא גם החריפות החזקה. 
אושרית לא הצליחה לאכול את המנה אז היא הזמינה מנה חדשה (אותה מנה רק לא חריפה). אחרי האוכל חזרנו למלון ובדרך במאפיה מספר מאפים וברחוב / שוק פירות וירקות לימים הבאים. 