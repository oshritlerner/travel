קמנו מוקדם בבוקר,  התארגנו ויצאנו לעבר tongli. 
הבעיה היחידה הייתה שלא ידענו איך להגיע לשם. 
גוגל אמר שייקח 4 שעות והספר חצי שעה. 
שאלנו במלון ותמכו בגרסה של גוגל רק שעבור אותו מסלול  (3 אוטובוסים) הזמן יהיה שעתיים. 
הימרנו והלכנו לפי הספר:  נסענו במטרו לכיוון תחנת הרכבת ומחוץ לתחנה החלפנו לאוטובוס ישיר  (באופן מפתיע נהג מונית עזר לנו למצוא את תחנת האוטובוס). 
אחרי כשעה של נסיעה באוטובוס (הייתה תחנה אחת בעיר שבה עוד העלו נוסעים)  הגענו אל היעד. 
קנינו כרטיסי כניסה משולבים לעיר העתיקה ונסענו בהסעה אל הכניסה. 
בתוך העיר העתיקה הסתובבנו בין הבתים העתיקים ונכנסנו לאטרקציות השונות. 
האטרקציות כללו בתים עתיקים של אנשים (שכנראה חשובים),  גנים,  מקדש ומוזיאונים (שלא ממש עניינו אותנו). 
ברוב המבנים הייתה אפשרות לעלות לקומה השנייה הבעייה היא שלא תמיד היה מה לעשות/לראות למעלה. 
מה שמשעשע זה השלטים בתחילת המדרגות עם הכיתוב  \"מדרגות\"..  לא ממש ברור למה צריך לכתוב את זה. 
את ארוחת הצהריים אכלנו בעיר העתיקה במסעדה קטנה (את כלי האוכל קיבלנו ארוזים בשקית אטומה). 
לאחר ארוחת הצהריים המשכנו בסבב האטרקציות ולקראת השעה 15:30 התחלנו לחזור. 
בדרך חזרה נכנסנו לעוד אטרקציה (מחוץ לעיר העתיקה) שהייתה כלולה בכרטיס המשולב (שגם בה לא היה יותר מדי מה לראות) ולאחר מכן רצינו להגיע לתחנה המרכזית. 
הבעיה היא שלא ידענו איפה היא נמצאת. 
שאלנו 2 בנות (סיניות) אם הן יודעות איפה התחנה והן אמרו שהן גם נוסעות לסודג\'ו  (העיר שאליה רצינו לחזור) אז הלכנו איתן :-). 
כשחזרנו אל העיר אכלנו פיצה בפיצה האט וחזרנו למלון לתכנן את המשך הטיול לימים הקרובים. 