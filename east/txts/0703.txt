קמנו בבוקר לצלילי המשאיות הצופרות (כנראה גרסה מקומית של תרנגולים),  ככה זה כשישנים לצד כביש ראשי. אכלנו ארוחת בוקר, עשינו צ\'ק האוט ויצאנו לקראת מנזר nanwu. 
בדרך למנזר חצינו כמעט את כל אורכה של העיר. כשהגענו לאיזור המנזר התחילה עלייה רצינית.  אחרי כ 5 דקות הגענו למנזר שבאמת היה מרשים. המקדשים שבו לא היו כל כך מיוחדים אבל איזור מגורי הנזירים היה גדול ומיוחד.
אחרי המנזר החלטנו שמיצינו את העיר והגיע הזמן להמשיך ליעד הבא - Danba. 
אכלנו ארוחת צהריים טעימה במסעדה טיבטית ולאחר מכן החלטנו ללכת לתחנה המרכזית ולנסות את מזלנו.  הגענו בלי התיקים 5 דקות לפני היציאה של האוטובוס אז ביקשנו שהאוטובוס יחכה לנו עד שנביא את התיקים (בכל זאת אנחנו בסין).  לצערנו לא הסכימו. יצאנו מהתחנה המרכזית וחיפשנו רכב שייקח אותנו.  מהר מאוד מצאנו וקבענו איתו במלון שלנו לאחר חצי שעה.  אחרי חצי שעה הנהג לא הגיע.  כשהתקשרנו אליו הוא אמר \"אוקי אוקי\" אבל אחרי 15 דקות עדיין לא הגיע.  החלטנו לחפש רכב אחר. אחרי שלא מצאנו בסביבה הלכנו עם התיקים לתחנה המרכזית לחפש אחד. מהר מאוד מצאנו נהג אך למרבה הפלא הוא שלח אותנו לנהג שהבריז לנו.  בלית ברירה נכנסנו לרכב שלו.  לא נתנו לנו לשבת מקדימה והחליטו לשים את התיקים שלנו בגג הרכב.  החלטנו שזה לא בשבילנו וחיפשנו נהג אחר.  הנהג ששלח אותנו לרכב הזה היה פנוי והחלטנו לנסוע איתו.  חיכינו כשעה ברכב שלו עד שיתמלא ולבסוף הוא הגיע והעביר אותנו לרכב אחר.  כששמנו את התיקים בתא המטען החליטו להעביר אותנו לרכב נוסף. 
בסביבות 16:30 יצאנו לדרך. הדרך בה נסענו הייתה זהה לדרך בה  נסענו אתמול. 
כשהגענו ל tagong חשבנו שנעשה הפסקה אבל הנהג המשיך לנסוע.  כחצי שעה לאחר מכן הנוסעים הנוספים שהיו ברכב ירדו ונשארו רק אנחנו.  נסענו עוד כשעתיים ובדרך עברנו בתצפית יה על הר yala.  בשעה 21:00 הגענו אחרי הרבה פיתולים. מה שמשונה היה זה ששילמנו פחות מהזוג שירד באמצע הדרך (הסינים ממש ממש פראיירים). 
הנהג הוריד אותנו ליד מלון שנראה טוב (אושרית בדקה) אבל השירותים לא התאימו לנו (שירותי בול קליעה).  אושרית נשארה לשמור על התיקים ורונן חיפש מלון.  למרבה הפלא רונן מצא מלון טוב לאחר כחצי שעה (מרבית הזמן הוקדש לתקשורת עם הסינים שלא יודעים מילה באנגלית חוץ מ\"אוקי\") והזמנו בו חדר ללילה. 