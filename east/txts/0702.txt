התעוררנו למזג אוויר סגרירי יחסית. אכלנו ארוחת בוקר, ארזנו את התיקים, הורדנו את התיקים לקבלה ויצאנו לעבר נקודת תצפית עיקרית באזור. יצאנו מהעיירה ולאחר מספר דקות פנינו אל דרך צדדית לכיוון הגבעות.
מזג האוויר השתפר מרגע לרגע אז נרגענו :-). 
הלכנו לצד הנחל שבתחילתו היו גלגלי תפילה שהסתובבו באמצעות המים (חבל שלא מייצרים חשמל בדרך הזאת).  הלכנו במעלה הנחל כשעה ולאחר מכן עלינו עלייה חדה (יחסית לדרך בה הלכנו) אל הפסגה הגבוהה ביותר באזור. בפסגה ראינו נוף יפייפה של כל האזור.  עשינו במקום הפסקת צהריים: אכלנו, צילמנו ונחנו. לאחר מכן המשכנו ללכת מעט על הגבעות לכיוון העיירה וראינו את העיירה מנקודת מבט נוספת.
חזרנו אל העיירה באותה הדרך ובעיירה ביררנו לגבי הסעה ל kangding והלכנו לאכול ארוחת צהריים במסעדה ה\"קבועה\". אחרי הארוחה הטעימה עלינו על מיני וואן ויצאנו לדרך ל kangding. באופן מפתיע מציאת הרכב והיציאה לדרך הייתה חלקה ביותר. 
תוך כשעתיים של נסיעה (חלקה הגדול בין פסגות ירוקות) הגענו אל kangding. רונן חיכה עם התיקים ואושרית חיפשה מקום לינה. אחרי שאושרית לא מצאה משהו כל כך טוב, רונן ניסה את מזלו ובאופן מפתיע תוך זמן קצר מצא. אחרי שהגענו למלון ושילמנו הסתבר שקיבלנו חדר שונה ממה שרונן ראה (לא נורא זה רק ללילה אחד). נחנו מעט ויצאנו להסתובב בעיר. העיר הייתה גדולה (יחסית לעיירות של הימים האחרונים) ולא ממש התחברנו למקום. חיפשנו מקום לארוחת ערב אז ניסינו את מזלנו במסעדה טיבטית (מסתבר שאנחנו אוהבים אוכל טיבטי). הזמנו 2 מנות: אחת אורז עם ירקות (רונן לא ממש אהב) ועוד מנה עם תפו\"א. מסתבר שהמנה השנייה זאת המנה שממש אהבנו במסעדה ב tagong - לחמנייה מאודה ממולאת פירה תפו\"א. לצערנו המנה לא השתוותה למנה שאנחנו מכירים. מבואסים מהארוחה חזרנו למלון. 