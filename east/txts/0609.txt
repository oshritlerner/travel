אחרי כל הנסיעות האינטנסיביות של הימים האחרונים היה לנו קשה לצאת הבוקר מהמיטה :-). 
כשהצלחנו להתעורר יצאנו ברגל לעבר מתחם שלושת הפגודות. 
לאחר כשעה וחצי של הליכה דרך העיר העתיקה הגענו אל המתחם. 
קנינו כרטיסים (המחיר המלא ממש גבוה..  מזל שיש לנו כרטיסי סטודנט) ומשהו קטן לאכול ונכנסנו למתחם. 
הפגודות מחוץ למתחם נראות מאוד יפות וקצת מאכזב לראות אותם ממש מקרוב. 
מאחרי הפגודות יש מדרגות שמובילות למקדש. ומאחורי המקדש יש עוד מדרגות שמובילות לעוד מקדש וכך הלאה.. 
מסתבר שכרטיס הכניסה מלבד צפייה בפגודות כולל גם ביקור במקדשים שמעוצבים בדומה לפגודות בסגנון ייחודי למחוז (yunan). 
המשכנו לטפס בין המבנים היפים ובשני האחרונים עלינו לקומות העליונות לתצפיות על האיזור.. 
את הדרך חזרה עשינו במסלול מעט שונה שעובר דרך גנים ואגמים ולא כולל רק מדרגות. 
חזרנו ברגל למלון ובדרך עצרנו לארוחת צהריים - ערב במסעדה צמחונית. 
מה שמיוחד במסעדה הצמחונית הזו זה שהאוכל הוא חינם. 
העמסנו מכל טוב והתחלנו לזלול עד שהיינו שבעים.. השארנו בצלחת מה שהיה קצת פחות טעים ומה שהיה חריף מדי בשבילנו..  פה לא הסתיים הסיפור כי לא ממש איפשרו לנו לצאת מהמסעדה..  התנאי לקבל את האוכל הוא להשאיר צלחת ריקה.. 
בלית ברירה המשכנו לאכול והשארנו בצלחת רק מה שהיה חריף מדי בשבילנו. 
מפוצצים מהאוכל חזרנו למלון. 