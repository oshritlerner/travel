התעוררנו ללא שעון מעורר, אכלנו ארוחת בוקר ויצאנו לחפש אופניים לטיול של היום.  הזוג שטייל איתנו בימים האחרונים החליט שלא לבוא איתנו לאגם אלא ללכת למעיינות חמים באיזור. נפרדנו מהם לשלום (הם נסעו היום בחזרה ל lijiang) ומהר מאוד מצאנו אופניים במחיר שפוי.  התחלנו לרכב לעבר אגם napa בעזרת הgps ובדרך שמנו לב שהדרך מוכרת לנו  - זאת אותה הדרך למקדש המשעמם מאתמול.  כשהגענו לאיזור המקדש לא נתנו לנו לעבור וביקשו שנשלם.  המחיר ששילמנו אתמול גם ככה היה ממש מוגזם אז ממש לא רצינו לשלם שוב. ניסינו להסביר לאחראי ששילמנו כבר ושאנחנו לא רוצים להכנס למקדש אבל זה לא עבד. החלטנו לחזור אחורה ולהגיע מדרך אחרת. בעזרת ה gps מצאנו דרך כזאת שהובילה אותנו לאיזור המקדש.  בדיעבד חבל שלא הגענו למקדש אתמול באותה הדרך,  היינו חוסכים את הכסף שבזבזנו על המקום. בדרך לאגם עברנו דרך בתים פשוטים וישנים. כשהגענו לאגם הסתובבנו מסביבו, עשינו הפסקת צהריים קלה וחזרנו אל מרכז העיר (עברנו דרך המחסום בלי בעיה). בדרך למלון רצינו לעבור דרך פארק לצד האגם.  כשהגענו אל הפארק מסתבר שאין במקום שום דבר מעניין (כנראה הפארק בבנייה או משהו בסגנון).  המשכנו למלון ובדרך חיפשנו מקום להמיר בו דולרים. ניסינו ב icbc - הבנק עם השערים הטובים ביותר אבל מסתבר שהם לא ממירים דולרים.  הלכנו בסופו של דבר ל bank of China ואחרי הרבה ביורוקרטיה וטפסים קיבלנו את המטבע המקומי. 
אכלנו צ\'יפס ב kfc וחזרנו למלון. 
עשינו כביסה והתחלנו לתכנן את הימים הקרובים. כדי לקבל מעט מידע נסענו לתחנה המרכזית ולאחר מכן חיפשנו סוכנויות טיולים כדי לראות מה יש להם להציע. לקראת ערב הלכנו למסעדה שבה אכלנו שלשום ואכלנו ארוחת ערב. 