קמנו בבוקר,  התארגנו ויצאנו לעבר \"גבעות הענן הלבן\". 
כשירדנו בתחנה הרלוונטית התחלנו ללכת לעבר הכניסה למתחם הפארק. 
אחרי שקצת הסתבכנו עם עצמנו ראינו קבוצה של אנשים  (מבוגרים יחסית) שהולכים לכיוון המבוקש אז הלכנו מאחוריהם :-P. 
לאחר מספר דקות הם עלו על שביל צדדי ואנחנו המשכנו על הדרך הראשית.  הגענו לשטח צבאי סגור!! 
כמובן שלא נתנו לנו לעבור וביקשו מאיתנו להמתין מספר דקות עד שהמפקד שלהם יגיע. 
אחרי שהם בזבזו לנו כחצי שעה המפקד שלהם הגיע ואמרו לנו לעשות \"אחורה פנה\". 
מבואסים על הזמן המבוזבז חזרנו אל הפנייה של הקבוצה ממקודם. 
ככה הלכנו לנו על השביל בעומק היער. 
בדרך עברנו דרך נוף יפה ומפלים קטנים. 
אחרי שכבר חשבנו שטעינו בדרך שאלנו להכוונה ואישרו שאנחנו בכיוון. 
לאחר כחצי שעה ביקשנו שוב הכוונה והסתבר שמשהו התפקשש לנו בדרך אז שינינו מעט את המסלול.. 
לאחר מספר דקות הגענו לשביל מסודר (כנראה חלק מהפארק שבתשלום) והמשכנו לעבר המקדש שבאיזור. 
לאחר מספר דקות הליכה הבנו שאנחנו לא בכיוון  (אחרי שקיבלנו הנחיות לא נכונות) אז המשכנו בדרך המקורית לעבר הפסגה הגבוהה של הרכס. 
לאחר כשעה של הליכה (בדרך עצרנו לארוחת צהריים קלילה) הגענו אל היעד. 
אז הבנו למה המקום קיבל את שמו  - הערפל שליווה אותנו במשך היום הסתיר את כל הנוף של הסביבה  (כנראה שזה דבר שבשגרה) כך שלמעשה לא היה מה לראות בפסגה מלבד פסלים ומנעולים. 
התחלנו לרדת מההר שבדרך עברנו ליד מספר ביתנים (pavilion) בדרך. 
בסביבות השעה 16:00 לקחנו רכבל וירדנו מן הרכס. 
בתחתית הרכס לקחנו אוטובוס למלון. 
נחנו מעט ויצאנו לאכול ארוחת ערב במסעדה צמחונית. 
כשחזרנו למלון מהמסעדה שמנו לב להתקהלות גדולה של אנשים. 
קבוצות גדולות של אנשים שרוקדים ברחובות  - מוזיקה סינית/ סלסה/לטינית.  בנוסף גם הקפיצו עם הרגל כדור בדמינטון.  מסתבר שזה די נפוץ בסין.. 
חזרנו למלון ותכננו את מחר. 