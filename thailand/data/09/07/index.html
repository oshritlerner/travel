קמנו ב 07:00, התארגנו אכלנו א. בוקר במלון וניגשנו לקבלה לאמת את שינוי זמן הנסיעה, ועפ"י חברת הנסיעות נאמר לנו שהמועד שונה. חיכינו במלון עד 08:30 וכשלא באו לאסוף אותנו הבנו שבאמת הזמן שונה. נכנסנו לאינטרנט החינמי במלון ומצאנו לנו מלון ללילה בפוקט. בשעה 09:15 יצאנו לעבר בית חב"ד כשלאורך הדרך ליווה אותנו גשם. כשהגענו לבית חב"ד אכן מצאנו את מה שאיבדנו ועם הרגשת הקלה בלבנו חזרנו לעבר המלון. בדרך למלון קנינו אוכל לדרך. הנחנו במלון את הדברים ויצאנו לעבר החוף שצמוד למלון. את הטיול על החוף עשינו עם מטריה ביד ולמרבה הפלא לא היינו היחידים. חזרנו למלון, התארגנו וירדנו ללובי לחכות להסעה לפוקט. ההסעה הגיעה ב 12:05 ולקחה אותנו במיני ואן לנמל. בשעה 13:30 עלינו על המעבורת ואחרי כשעה וחצי של שייט הגענו לעיר בשם סוראטני. בנמל חיכה לנו אוטובוס שלקח אותנו למרכז העיר. אחרי כחצי שעה נסיעה הגענו לנקודת פיצול ממנה פוזרו האנשים בטנדרים ובאוטובוסים, כל אחד ליעד שלו. אחרי 5 דקות נסיעה הגענו לסוג של תחנת אוטובוס בה נאלצנו לחכות שעה וחצי למיני ואן לפוקט. במקום אכלנו ארוחת צהריים קלה. אחרי המתנה מיותרת עלינו למיני ואן עם עוד שלושה אנשים בשעה 18:00 ואחרי כ 4 שעות נסיעה הגענו לפוקט. בפוקט הציבו לפנינו שתי ברירות. הראשונה מונית למלון ב 400 באט או נסיעה לעיר חינם. אחרי שבחרנו באפשרות השנייה גילינו שהמחיר הנמוך ביותר למונית הוא 350 באט. לבסוף אחרי כשעה וחצי אחד המקומיים לקח אותנו טרמפ למלון (נתנו לו טיפ של 200 באט). הגענו למלון, התארגנו, קנינו א. ערב קלה ב 7/11 ובדרך פגשנו טורקי ופלסטינאי (זה לא בדיחה) ופטפטנו עמם מעט. כשנפרדנו מהם לשלום ופנינו לברוח למלון ניגש/ה אלינו ליידי בוי והציע/ה לנו עזרה. כשהגענו למלון אכלנו א. ערב, עדכנו את האתר במחשב הפרטי שהיה לנו בחדר (כולל אינטרנט חופשי) והלכנו לישון.