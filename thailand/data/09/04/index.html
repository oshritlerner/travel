קמנו ב 05:00, אכלנו א. בוקר מוקדמת, התארגנו וב 06:00 יצאנו לעבר המעבורת עם הנהג הפרטי שלנו שחיכה לנו בכניסה לחדר. ב 07:00 עלינו על המעבורת וב 07:30 ירדנו ממנה. במהלך הנסיעה מטראט לפטאיה כל קפיצה של הרכב גרמה לפתיחת דלת הנהג. הנסיעה לשדה התעופה של פטאיה ארכה כ 3 שעות. הגענו לשדה התעופה ועשינו צ'ק אין. המתנו עד 12:30 ואז לקחו אותנו למטוס באוטובוס של שדה התעופה (בזמן ההמתנה עמדו לרשותנו שתייה ועוגיות ללא תשלום). הטיסה עברה בקלות ובמהירות ובסביבות השעה 13:30 נחתנו בקוסמוי. מכיוון שהתעכבנו מעט בשדה התעופה פספסנו את האוטובוס ב 120 באט לאדם והאפשרות היחידה לכאורה שנשארה לנו הייתה לקחת מונית ספיישל ב 500 באט. מכיוון שהמחיר לא נראה לנו ולא רצינו להמתין שעה לאוטובוס הבא, החלטנו לגשת לכניסה לשדה התעופה (בעזרת טרמפ מעובדי השדה), שם מצאנו מונית ב 300 באט (יקר אבל עדיף). המונית לקחה אותנו לבית חב"ד, שם אכלנו את א. הצהריים (המבורגר) וביררנו מידע על האי. לאחר מכן פנינו לסוכנות טיולים ישראלית בה השכרנו טוסטוס וקיבלנו מעט מידע על מלונות באזור. כדי לבחור מלון החלטנו לצאת לסיבוב באזור. לאחר ביקור במספר מלונות הבנו את טווח המחירים והחלטנו לבדוק את המלונות שהציעו לנו בסוכנות הטיולים. מצאנו מלון אחד שהתרשמנו ממנו והחלטנו להישאר בו במשך כל השהות שלנו באי. בסופו של דבר שילמנו 2600 באט לחדר ללילה (100 באט פחות מההצעה בסוכנות הנסיעות הישראלית). אחרי התארגנות קצרה והעברת החפצים מבית חב"ד למלון (באמצעות רכב מהמלון) ירדנו למסעדת המלון לאכול א. ערב. אחרי הארוחה יצאנו להסתובב ברחוב הראשי, חזרנו למלון והלכנו לישון.