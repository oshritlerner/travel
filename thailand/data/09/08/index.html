קמנו ב 08:00, אכלנו א. בוקר במלון (שהייתה יוקרתית ביותר), התארגנו, השכרנו טוסטוס, תדלקנו ויצאנו לחוף קטה (החוף בו ממוקם המלון). החוף עצמו היה נחמד אך לא ממש מיוחד. בחוף ניגש אלינו סוחר שהציע לנו חגורת עור "אמיתית" ב 700 באט בלבד. בהתחלה היינו מוכנים לשלם עבורה 100 באט אבל כשויתרנו הסוחר הוריד את המחיר ל 40 באט (בסוף לא לקחנו את החגורה). אחרי כשעה וחצי בחוף החלטנו לעזוב ורגע לפני שעזבנו ראינו אדם מחוסר הכרה (אין לנו מושג למה) שהחיו אותו והצילו אותו ממוות. משם המשכנו לחוף קרון, חוף נחמד שבטח אם לא היה גשם היינו גם נהנים ממנו. משם המשכנו לחוף פטונג שם ביקרנו בסוכנות טיולים ישראלית (סגול) בה קיבלנו קצת מידע ופרטים על אטרקציות באזור. את א. הצהריים אכלנו בבית חב"ד ואחריה יצאנו לסבב קניונים קטן בעיר. בדרך לקניון הראשון ראינו פצועת תאונת אופנוע על הכביש. אחרי הצהריים חזרנו למלון התארגנו ויצאנו למופע קברט של לידי בויז. אחרי המופע קפצנו לחוף פטונג, אכלנו פיצה לא. ערב, חזרנו למלון והלכנו לישון.