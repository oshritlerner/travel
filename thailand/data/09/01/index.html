קמנו ב 08:00, התארגנו בזריזות ויצאנו לחנות אינטרנט לתכנן את המשך היום. יצאנו לסיבוב אחרון בעיר ובשעה 12:00 עלינו על אוטובוס לבנגקוק בתחנה המרכזית. הנסיעה שהייתה אמורה לקחת שעתיים ארכה משום מה שלוש וחצי שעות. כשהגענו לבנגקוק אמרו לנו שהתחנה המרכזית אליה הגענו היא לא התחנה המרכזית ממנה צריך לקחת את האוטובוס לטראט, לכן נסענו לתחנה המרכזית הנכונה. אחרי המתנה של כחצי שעה לאוטובוס ועוד שעה וחצי נסיעה באוטובוס בתוך בנגקוק הגענו לכביש ראשי שם הורידו אותנו והמשיכו לנסוע. בעזרתם של תושבי המקום מצאנו את הדרך לתחנה המרכזית. קנינו כרטיסים לטראט וניגשנו לקפה אינטרנט לחפש מלון ללילה בטראט. אחרי שהבנו שזה לא אפשרי דרך האינטרנט ויתרנו על הרעיון, קנינו ארוחת ערב ועלינו על האוטובוס לטראט ב 19:30. אחרי כ 5 וחצי שעות נסיעה (בשעה 01:00) הגענו לטראט. בתחנה המרכזית בטראט חיכו לנו נהגי מוניות רבים שמחוסר ברירה ביקשנו את עזרתם במציאת מקום לינה ללילה. בתמורה למחיר מופקע של 80 באט לקח אותנו אחד מהם לבית מלון באזור בו בילינו את הלילה.