קמנו ב 06:30, אכלנו א. בוקר ויצאנו דרומה. בהתחלה ביקרנו בנק' תצפית המשקיפה על החופים קטה וקרון. משם המשכנו לחוף נאי הרן (נחשב לאחד החופים האיכותיים בתאילנד). לאחר מכן עלינו לנק' תצפית הקרובה לחוף ובעזרת מטיילים נוספים המשכנו למגדלור הדרומי ביותר בפוקט. אחרי המגדלור ביקרנו בחוף רוואי ובכפר הסמוך אליו. לאחר מכן ביקרנו בבודהה הגדול בפוקט (שעדיין נמצא בשלבי בנייה). חזרנו ל"סגול" וקנינו כרטיסים למופע פנטסי לאותו ערב, כרטיסי הפלגה לקופיפי למחר וכרטיסי אוטובוס וי אי פי לבנגקוק לאחר החזרה מקופיפי. חזרנו לחדר התעסקנו מעט עם המחשב, התארגנו ויצאנו לאכול א. ערב בבית חב"ד (לפני המופע פנטסי). בסביבות השעה 20:00 הגענו לפנטסי, הסתובבנו מעט במקום וב20:50 נכנסנו לאולם. את המופע לצערנו לא ניתן היה לצלם. בשעה 22:20 הסתיים המופע. אחרי המופע ביקרנו בחוף פטונג ובשוק הלילה, חזרנו לחדר, העלנו תמונות לאתר והלכנו לישון.