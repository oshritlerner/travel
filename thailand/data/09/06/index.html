קמנו ב 07:00, התארגנו, אכלנו א. בוקר במלון ויצאנו צפונה לעבר פסל הבודהה הגדול ביותר בתאילנד. אחרי שהתאכזבנו מהפסל הלא מרשים, פנינו לעבר פסל בודהה אחר שממוקם 700 מטר מזרחית לבודהה הגדול. הבודהה השני היה מרשים יותר והיה שווה את הנסיעה אליו. בדרך חזרה מהפסלים עברנו בטסקו לוטוס (רשת סופר מרקט ארצית), שם קנינו בגדי ים. התארגנו במלון ויצאנו לעבר חוף למאי (החוף הנחשב ביותר בקוסומוי). החוף עצמו לא היה מרשים במיוחד ולדעתנו גם לא שווה במיוחד. אחרי טבילה קצרה במים וטיול קצר על החוף, יצאנו לחפש חוף אחר טוב יותר. בדרך נכנסנו לחוות פרפרים, בה קיבלנו שוברי 1+1 לשתייה במסעדה באזור. אחרי הביקור בחווה נכנסנו למסעדה הממוקמת במלון סמוך. אחרי שלא מצאנו מה לאכול החלטנו להתפנק במיץ אננס יקר במיוחד שחשבנו שיהיה טעים ביותר. המיץ עצמו היה פשוט ביותר, מה שגרם לנו להתאכזב מהמקום. הטיפ שנאלצנו לשלם (שחושב בדרך מוזרה) רק גרם לנו לרצות לברוח מהמקום. משם המשכנו לחוף ציבורי שהיה מלא בשלטי אין כניסה- שטח פרטי. החוף עצמו היה שקט ונקי והמים הרדודים והצלולים שלו המשיכו למרחק רב. כשהחלטנו לחזור פתאום הופיע פיל עם הבעלים שלו, שרחץ אותו בים ועשה לנו מופע פילים פרטי ומאולתר. לאחר מכן חזרנו למלון, התארגנו ויצאנו לבית חב"ד לאכול א. ערב. החזרנו את הטוסטוס וסגרנו דיל על נסיעה לפוקט למחר. חזרנו למלון ותכננו ללכת לישון. בזמן ארגון התיקים גילינו שחסר לנו משהו שקנינו בתחילת הטיול. לאחר חשיבה מאומצת הגענו למסקנה שכנראה שכחנו אותו בבית חב"ד. לאחר שהתברר לנו שאין באפשרותנו להגיע לבית חב"ד בבוקר וגם להספיק לנסיעה לפוקט החלטנו לדחות את הנסיעה ב 4 שעות. הדבר היה קצת לא אפשרי מכיוון שהשעה הייתה 24:00. אחרי מעט עזרה מעובד המלון ומהאינטרנט החינמי במלון (בו גם עדכנו את האתר באותו הזמן) הצלחנו לדחות (לכאורה) את מועד הנסיעה. חוששים מעט הלכנו לישון.