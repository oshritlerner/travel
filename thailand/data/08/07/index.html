התעוררנו ב 08:30 לבוקר טיפה גשום. קנינו א. בוקר במכולת (כמו יום קודם), הזמנו עוד לילה בגסט האוס ושילמנו על עוד יום שימוש בטוסטוס. התארגנו קצת ויצאנו לחלק השני (הצפוני) של סיבוב פאי. ברגע שיצאנו מפאי מזג האוויר השתפר מה ששיפר את המשך הטיול. נסענו למפל מו פאנג דרך כפר סיני בו כולם שאלו אותנו אם אנחנו מעשנים. שם הכרנו את אחד מכוכבי הזמר התאילנדי אשר נקרא הופ, בעת צילומי עוד קליפ "מושקע". משם המשכנו במסלול ובדרך הגענו לאיזה מקום שעד עכשיו אנחנו לא יודעים מהו ואיך הגענו לשם. כשהבנו שאנחנו לא במסלול הנכון חזרנו אחורה ובעזרת מספר מקומיים חזרנו למסלול הנכון. בדרך בחיפוש אחרי מעיינות חמים הגענו לכפר מאוד נידח, בו חוץ מנהר קטן ומספר בקתות לא מצאנו דבר. בדרך חזרה לפאי אכלנו א. צהריים במסעדה קטנה וחביבה (פאי לנה), הנמצאת מעל פאי ומשקיפה על כל האזור. נכנסנו לפאי תדלקנו את הטוסטוס ויצאנו למסע חיפושים אחרי מפל מרהיב ו"אבוד". תוך כדי חיפושים הגענו למקדש על הר המשקיף על פאי והאזור. בנקודת התצפית נתקלנו בקשיש אשר תפס מנוחה על אחד הספסלים ולא התעורר משום רעש שעשינו (ועשינו). חזרנו לפאי, עדכנו את האתר וחיפשנו מסעדה טובה לסיים את היום. הלכנו לישון מוקדם כי ידענו שמצפה לנו מחר יום ארוך.