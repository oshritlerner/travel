קמנו ב 07:15, אכלנו א. בוקר והלכנו לסוכנות הנסיעות, שם חיכה לנו נהג שלקח אותנו ללופבורי והכסף שהגיע לנו. אחרי נסיעה של כשעה הגענו ללופבורי. קצת נדהמנו מהמבנים העלובים אך החלטנו לחפש מלון איכותי. אחרי סיבובים בעיר מצאנו כזה, הנחנו את התיקים בחדר ויצאנו אל הכביש מחוץ למלון, שם מצאנו אוטובוס מקומי שלקח אותנו אל העיר העתיקה (10 באט לאדם). התחנה הראשונה בעיר הייתה המוזיאון הלאומי בו ראינו מבנים עתיקים, עתיקות ושלל מיצגים נוספים. לאחר מכן יצאנו לסבב מקדשים בעיר. המיוחד שבהם היה מקדש שבו רוב הקופים בעיר מרוכזים ומסתובבים חופשי. במקום ניתן להאכיל את הקופים, אך חשוב מאוד להיזהר מהם (הם גנבים, מניסיון- אחד מהם חטף לאושרית את משקפי השמש מהיד). אכלנו א. צהריים במסעדה מקומית עם קינוח מפנק וזול. המשכנו בסבב המקדשים עד לשעות הערב וסיימנו את הסבב בחנות אינטרנט שבשוק הלילה. עדכנו תמונות ויצאנו לעבר המלון. היה קצת קשה למצוא אוטובוס או מונית למלון (בשעה 20:00), אך בעזרת תושב מקומי שלקח אותנו טרמפ הגענו בסוף למלון. התארגנו קצת ויצאנו לחפש מסעדה לא. ערב. הלכנו לפי סימוני המפה (קצת הסתבכנו בדרך), אך כשהגענו המסעדה הייתה סגורה. לבסוף אכלנו במסעדה אחרת, חזרנו למלון והלכנו לישון.