קמנו ב 07:00, התארגנו ויצאנו לעבר גן החיות של בנגקוק. לגן החיות הגענו באמצעות מטרו, רכבת אוויר, סירה והליכה רגלית של כחצי שעה. עלות הכניסה לגן החיות הייתה גבוהה פי 5 (100 באט לאדם) מגן החיות בלופבורי, אך היה מרשים הרבה יותר. בגן החיות ראינו מגוון רחב של חיות מארנבות ועד לג'ירפות. נהנינו מאווירה נעימה בפארק והתרשמנו מהמגוון הרחב של בעלי החיים. בשעה 13:00 סיימנו את הסיור בפארק והחלטנו להמשיך בביקור במקדש קרוב. כדי לקבל קנה מידה לגבי המרחק, שאלנו נהג טוקטוק כמה יעלה להגיע לשם. כשהוא ענה 50 באט הבנו שהמקדש קרוב מאוד, ואכן תוך כ 10 דקות הליכה (במהלכן יהל התקשרה לאושרית) הגענו למקדש. לאחר ביקור קצר וממצה במקדש החלטנו לנסוע לרחוב הקאו סן (רחוב המטיילים). אל הרחוב הגענו באמצעות 2 אוטובוסים מקומיים שהורידו אותנו באורח פלא מול השלט של בית חב"ד. בבית חב"ד אכלנו א. צהריים בשרית (לאחר שבועיים ללא בשר) ואחרי הארוחה עלינו לחדר אינטרנט, שם אספנו מידע לגבי בנגקוק וקנצ'נבורי. בזמן שהותנו בבית חב"ד שמענו ברקים אך לא היינו משוכנעים ב 100% שיורד גשם בחוץ. כשיצאנו החוצה תפס אותנו מבול שדי לא היינו מוכנים אליו. כשהגשם נרגע מעט יצאנו לטייל ברחוב הקאו סאן והתאכזבנו לגלות עד כמה יקרים המחירים בשוק. אחרי סיבוב כולל בשוק החלטנו לנסוע ל MBK כדי לקנות בגדים, מצרכים למחר ולאכול א. ערב. אל הקניון הגענו (בשעה 19:45) באמצעות סירה ורכבת אוויר. קנינו מה שהיינו צריכים ליום הבא ומצרכים לא. ערב, חזרנו למלון, אכלנו והלכנו לישון.