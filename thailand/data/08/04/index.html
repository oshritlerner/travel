קמנו ב 08:00, אכלנו א. בוקר במלון ויצאנו לדרך. התחלנו במערת נטיפים וזקיפים ובדרך אליה עצרנו בכמה נקודות תצפית על הנוף המרהיב ובשוק קטן שנשות הכפר ליזו מוכרות בו תיקים וארנקים מעשה ידיהן. זהו השבט היחיד בכל תאילנד שבגדייו כה צבעוניים (ירוק ורוד אדום וכ"ו) במערות הנטיפים סיירנו כשהדבר היחיד שהאיר לנו את הדרך היה עששית של מקומית. אחרי המערה עצרנו לא. צהריים בלב כפר ולאחר מכן המשכנו בטיול בג'יפ בין שבטי האזור ועצרנו באחד ממקדשי הכפרים. לאחר מכן הגענו למפל מרהיב ממנו המשכנו לנקודת תצפית על מה הונג סן. בה ביקרנו במקדש בורמזי. לאחר מכן ירדנו לעיירה מה הונג סן התמקמנו במלון ויצאנו לטיול רגלי קטן בשוק המקומי. חזרנו למלון אכלנו א. ערב והתייעצנו עם הו לגבי המשך הטיול שלנו מה שהביא בסופו של דבר לשינוי מהותי במסלול ובאופי הטיול.