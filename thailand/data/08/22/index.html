קמנו ב 6:30, אכלנו א. בוקר, התארגנו ויצאנו לסוכנות הנסיעות. ב 7:45 התחלנו לנסוע לעבר שמורת הטבע קאו יאי. בשעה 9:45 הגענו לשמורה והצטרף אלינו מדריך קשיש. יצאנו אתו לטיול בג'ונגל (בלי לדעת איך, למה וכמה, כי הוא לא דיבר כמעט מילה באנגלית) ובדרך ראינו פטריות רבות, עקבות של דובים ועצים שונים ומשונים. את הטיול סיימנו בנקודת תצפית על האזור. לאחר הטיול שערך כשעתיים וחצי עצרנו לא. צהריים במסעדה. אחרי הארוחה ביקרנו באחד ממפלי האזור ובשעה 14:30 הגענו לחדר לנוח ולהתרענן לקראת הערב. ב 17:00 הגיע הנהג, אסף אותנו וסיפר לנו על המשך היום. בנקודה זו בעצם החלטנו שאנחנו לא מוכנים להתפשר עוד בטיול וחזרנו לאיותיה. באיותיה עם הגעתנו לעיר נכנסנו לסוכנות הנסיעות ואחרי ויכוחים ארוכים סגרנו על סכום כסף שנקבל בחזרה. חזרנו לגסט האוס מיום קודם, אכלנו א. ערב והלכנו לישון.