קמנו ב 08:30, אכלנו א. בוקר ויצאנו לעבר ביה"ס לקופים. במקום צפינו במופע קופים פרטי (היינו היחידים במקום), הסתובבנו בין הכלובים והצטלמנו עם הקופים. הביקור במקום היה נחמד אך לא באמת שווה את הכסף ששילמנו עבורו (200 באט לאדם). לאחר מכן התחלנו בסבב מקדשים. חלקם מרשימים יותר וחלקם פחות. כשסיימנו לבקר במקדשים שבאזור ביה"ס לקופים נסענו לעבר מקדש הנמרים. במקדש הצטלמנו עם נמרים מטושטשים, צפינו בחיות רבות שמסתובבות חופשי במקום וביקרנו במקדש עצמו. במקדש פגשנו נזיר חביב שהזמין אותנו להדליק קטורת (כמובן שהסכמנו). אך כשביקש מאתנו להתפלל איתו סירבנו בנימוס ונמלטנו מהמקום (כפייה דתית לא באה בחשבון). אחרי מקדש הנמרים התחלנו לחזור לעבר העיר (בדרך התחיל לרדת גשם) וכשנהיינו רעבים, עצרנו במסעדה לא. צהריים. אחרי הארוחה המשכנו בדרכינו כשבכוונתנו להמשיך בסבב המקדשים של יום קודם. המשכנו בסבב (בדרך דרסנו עוד נחש) עד שהתחיל להחשיך. בחזרה לעיר קנינו פיצה וכשהגענו למלון אכלנו את הפיצה, התארגנו והלכנו לישון.