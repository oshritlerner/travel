התעוררנו ב 08:15, אכלנו א. בוקר ונפגשנו עם הו (המדריך לימים הקרובים) ודיברנו אתו על מסלול הטיול. אחרי שהתייעצנו אתו החלטנו לשנות את המסלול וסגרנו אתו עסקה. לאחר מכן שמנו בגדים במכבסה (20 ש"ח ל 5.5 ק"ג) והלכנו להשכיר 2 זוגות אופניים (5 ש"ח ליום). יצאנו לתור את העיר העתיקה, הסתובבנו בין המקדשים ואכלנו צהריים במקדש הגדול ביותר בצ'אנג מאי, ארוחת חינם שמומנה ע"י איש עשיר בעיר וניתנת לכולם. לקינוח קנינו אננס והמשכנו לטייל עד אחה"צ (16:00). כדי לנוח מהטיול הארוך התפנקנו במסג' לרגליים במחיר מגוחך של 12 ש"ח לשעה. נחנו קצת במלון ואז יצאנו להמיר כסף לטיול של הימים הקרובים, אכלנו פיצה האט ושתינו ברד-אוריאו. הוצאנו את הכביסה מהמכבסה, שיצאה ממש רכה ועם ריח טוב. הלכנו לבית חב"ד להעלות תמונות לאינטרנט אבל היה סגור, צילמנו תמונות אחרונות משוק הלילה וחזרנו למלון. בדרך למלון, תפסה אותנו סוכנת הטיולים ג'אי ונפרדה מאיתנו לשלום. הגענו למלון ולקחנו את הכדור נגד המלריה הראשון ואפילו רונן בלע אותו ללא שום בעיה.