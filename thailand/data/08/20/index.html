קמנו ב 07:00, אכלנו א. בוקר, התארגנו, החזרנו את הטוסטוס ועלינו על אוטובוס לאיותיה ב 08:00. האוטובוס היה מפואר ומרווח, אך הנסיעה הייתה מאוד ארוכה עם יותר מדי עצירות בדרך והשידורים בטלוויזיה (סטנד אפ תאילנדי, שעשועונים תאילנדים, שיעורי דת בודהיסטים וסרטי טבע ימים) הקשו על השינה. באמצע הדרך עצרנו לא. צהריים קלה ל 20 דק', שהייתה כלולה במחיר (374 באט לאדם), התרעננו והמשכנו בנסיעה. בשעה 14:30 הורידו אותנו בכביש מהיר ואמרו לנו פה זה איותיה. קצת נדהמנו, אך לעזרתנו נחלץ נוכל שהציע לנו נסיעה לעיר (8 דק') ב 200 באט לזוג (כמובן שסירבנו). במקום היתה גם תחנת מוניות של טוסטוסים (נהג + לקוח מאחור). למרות שהנוכל טען שהוא הדרך היחידה להגיע לעיר, החלטנו להמתין בכל זאת לאוטובוס (שהגיע תוך 15 דק'). האוטובוס היה אוטובוס עתיק, שהמיזוג בו היה מחסור בחלונות ובדלתות והעלות שלו היתה 15 באט לאדם (נמוך מעט מהמחיר שהציע לנו הנוכל). הגענו אל העיר והסתובבנו קצת עד שמצאנו גסט האוס שנראה לנו ב 500 באט לזוג. התארגנו ויצאנו להכיר את הסביבה. בדרך אכלנו א. ערב במסעדה מקומית, ביקרנו בסוכנות טיולים לקבלת יעוץ להמשך הטיול, העלינו תמונות לאינטרנט, חזרנו לחדר והלכנו לישון.