התעוררנו ב 07:00 כדי להספיק להתארגן לטיול בהר אנתנון. אחרי איחור אופנתי של 10 דקות הגיעה המדריכה צ'ארי. נכנסנו למיני ואן שדי אכזב לעומת הג'יפ היוקרתי של יום קודם. לפני היציאה לדרך אספנו שלישייה מקוריאה זוג מסינגפור ועוד שישה מוסלמים. אחרי כשעה וחצי הגענו להר, שם התחלנו את המסלול במפל (כ 30 דקות). לאחר מכן הגענו לנקודה הגבוהה ביותר בהר (ובכלל בתאילנד). משם עברנו לנקודת תצפית מרהיבה (לא ראינו כלום בגלל הערפל) על שתי סטופות לכבוד המלך והמלכה. משם עברנו למפל נוסף שכלל מסלול טיול קטן (סה"כ 40 דקות). יצאנו להפסקה לארוחת צהריים שדי לא כללה כלום וסיימנו את המסלול בכפר נידח. ביקרנו בחנות הכפר בו נשות הכפר מוכרות את עבודות ידיהן (צעיפים, תיקים, שמיכות וכו') חזרנו לצ'אנג מאי והלכנו להסיר את הנעילה של סלקום על הפלאפון של רונן כדי שנוכל להשתמש בו. אחרי ניסיונות לא מעטים בלהבין איך להתקשר לארץ בזול כמעט ואזל לנו כרטיס החיוג (30 ש"ח). בהתחלה שילמנו 3.5 ש"ח לדקה ובסוף רק 0.7 ש"ח לדקה. לאחר מכן חיפשנו בשוק בגדים לכבוד השבת, התארגנו במלון בזריזות ויצאנו לקבלת שבת בבית חב"ד. אחרי שלוש שעות שכללו הרבה שירים וקצת אוכל, נכנסנו לחנות אינטרנט כדי למצוא מדריך טיולים לימים הקרובים יצרנו עם אחד מהם קשר, עשינו סיבוב קצר בשוק וחזרנו למלון.