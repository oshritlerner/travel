התעוררנו ב 08:10 לבוקר הרגוע של פאי. אחרי מחשבות עמוקות החלטנו שעדיף לאכול מה שאנחנו תמיד אוכלים בישראל, שוקו ודגני בוקר. קפצנו למכולת, הצטיידנו בכלים חד פעמיים שיספיקו לנו לכל הטיול, בשוקו ובדגני בוקר. שבעים ומרוצים הלכנו לעבר סוכנות השכרת טוסטוסים, שם השכרנו טוסטוס ב 180 באט כולל ביטוח (הרס וגניבה). לאחר שעברנו שיעורי נהיגה בזמן כולל של דקה אחת שלמה, יצאנו לתחנת הדלק לתדלוק להמשך היום (100 באט למיכל שלם - מה שהתברר בסוף שמספיק ליומיים). אחרי התדלוק עברנו גסט האוס ויצאנו לטיול עוקף פאי (האזור הדרומי). בדרך עברנו במפל, בקניון של פאי ובנופים מרהיבים אחרים. לפעמים גם נתקענו קצת עם הטוסטוס. חזרנו לפאי בשעות הצהריים ובדרך עצרנו לאכול במסעדה מקומית (כשהגענו לפאי גילינו שנשרפנו מהשמש שכל היום הייתה בין העננים). נחנו קצת בחדר ולאחר מכן יצאנו לסיבוב בכפר, עדכנו קצת תמונות באתר ואכלנו א. ערב במסעדה מקומית טובה. לאר מכן סיימנו את היום בפאב חביב בכפר, שבו להקה מנגנת מוזיקת עולם ומנעימה את זמן הלקוחות.