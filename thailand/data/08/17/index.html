קמנו מוקדם מאוד (6:30) כי לפנינו היה יום עמוס בתוכניות. אכלנו א. בוקר, התארגנו ובזריזות ויצאנו לקראת שמורת צ'ה סואן. נסענו במשך שעתיים וחצי והגענו לשמורה בסביבות 10:00. בשמורה מפלים ומעיינות חמים. בהתחלה הלכנו במסלול המפלים וראינו 4 מפלים, בסופם הגענו לתחנת ייצור חשמל ובשלט המורה על מפל נוסף במרחק 2 ק"מ. תנאי הדרך ומחסור בזמן גרמו לנו לוותר על המפל. משם המשכנו למעיינות החמים, קנינו ביצים ובישלנו אותם בתוך המעיינות (82 מעלות). את ארוחת הצהריים הכנו מהביצים ומלחם שהבאנו מראש. אחרי השמורה חזרנו ללמפנג להמיר כסף בשביל לשלם על עוד לילה במלון ומשם המשכנו לצפות במקדשים באזור העיר. המקדשים שהיו רחוקים אחד מהשני והמפה שלא הייתה מדויקת הביאו אותנו לבלבול ולהארכת הדרכים. חזרנו לעיר, ביקרנו בשוק הלילה ולאחר מכן נסענו ל C BIG (קניון גדול) ושם אכלנו את א. הערב.