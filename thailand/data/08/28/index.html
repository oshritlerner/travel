קמנו ב 08:00, התארגנו והלכנו לחפש EXCHANGE קרוב. אחרי שלא מצאנו, הלכנו לבנק אליו הלכנו בימים הקודמים. המרנו את הכסף הדרוש והלכנו לסטארבקס לשתות שוקו חם. חזרנו למלון, ארגנו את הדברים שלנו ויצאנו לעבר קנצ'נבורי. תחילה לקחנו מונית לתחנת הרכבת בבנגקוק. כאשר הגענו לתחנת הרכבת פגשנו הרבה נוכלים שטענו שלא ניתן להגיע לקנצ'נבורי באותו היום. אחרי מחשבה על העניין החלטנו לנסוע לקנצ'נבורי באוטובוס מהתחנה המרכזית. אחרי מספר ניסיונות מצאנו נהג מונית שהיה מוכן לקחת אותנו לתחנה המרכזית במחיר שרצינו. כשהגענו לתחנה המרכזית קנינו כרטיסים שנחשבו לכאורה למחלקה ראשונה (112 באט לאדם). אחרי נסיעה של כשעתיים הגענו לקנצ'נבורי. אחרי מחשבות רבות והתייעצות עם נהגי המוניות הלא אובייקטיבים החלטנו לגשת לגסט האוס ספציפי. מצאנו נהג מונית ויצאנו לדרך. בדרך הנהג ניסה לשדך לנו גסט האוס אחר אך סירבנו בתוקף והמשכנו לעבר היעד המבוקש שלנו. נחנו מעט בחדר ובערב הלכנו לחנות אינטרנט והעלנו תמונות לאתר ובדקנו מידע לגבי אטרקציות באזור. אכלנו א. ערב במסעדה צמחונית, חזרנו לגסט האוס והלכנו לישון.