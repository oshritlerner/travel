קמנו ב 08:00, אכלנו א. בוקר במלון והתחלנו את היום השלישי והאחרון עם הו. התחלנו בנסיעה לעבר שבט ארוכות הצוואר וארוכות האוזניים (תנוכים). שם ביקרנו בכפר שלהן. מתחת לבתי הכפר יש דוכנים בהם נשות הכפר מוכרות בזמן שהגברים יוצאים לצייד ועובדים בשדה. לאחר מכן ביקרנו בשוק מקומי של אחד מהכפרים שבאזור מה הונג סן. לאחר מכן הגענו לא. צהריים במלון של יומיים קודם בפאי. נכנסנו לכפר (פאי) והו עזר לנו למצוא מקום שינה ומפה כדי שנוכל להמשיך בקלות. נפרדנו מהו, התארגנו בגסט האוס שעלה לנו 300 באט ללילה לזוג. שמנו כביסה במכבסה במחיר של 40 באט לקילו + ייבוש. הלכנו לחנות אינטרנט, העלנו תמונות למחשב ובררנו לגבי לינה בהמשך הטיול. הלכנו לאכול פיצה במסעדה איטלקית, שהייתה גם יקרה וגם לא משביעה. הסתובבנו קצת ברחובות פאי באזור המתוייר יותר ונהנינו מערב שקט. חזרנו למלון ב 22:00 והלכנו לישון.