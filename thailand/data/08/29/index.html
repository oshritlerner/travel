קמנו ב 08:00, השכרנו טוסטוס ויצאנו לבית חולים לטפל בדלקת גרון של אושרית. אחרי הטיפול המסור התחלנו את היום בסבב מקדשים. בתחילה הגענו למקדש נטוש מה שהעמיד בספק את איכות הסבב. לאחר מכן המשכנו למקדש על הר, שכמו קודמו לא הרשים במיוחד. אולם הנוף הנשקף ממנו היה מרשים ושווה את העלייה אליו. בסוף הירידה מההר עלינו על ערימת חול, מה שגרם לטוסטוס לעצור וליפול הצידה. מהנפילה חטפנו שפשופים ביד וברגל, מה שלא מנע מאתנו להמשיך בסבב. בדרך למקדשים הנוספים נכנסנו למרפאה מקומית בה טיפלו לנו בשפשופים. בהמשך הגענו למקדש שלא היה מרשים במיוחד, אך היה על שפת הנהר, ששימש עבור המקומיים כחוף ים לכל דבר. המשכנו בסבב המקדשים וכשהתחיל גשם והחשיך התחלנו לחזור לעבר קנצ'נבורי. בדרך חזרה נכנסנו לסופרמרקט ענקי (טסקו לוטוס) שניתן לרכוש בו בגדול - הכל במחירים נמוכים מאוד. חזרנו למלון, התארגנו ויצאנו לאכול א. יום שישי במסעדה קטנה ברחוב. חזרנו למלון החדש שעברנו אליו בבוקר והלכנו לישון.