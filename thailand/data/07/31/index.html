קמנו ב 07:30 ואכלנו ארוחת בוקר טובה במלון. ב 9 הגיעה אוי המדריכה הפרטית שלנו לטיול. יצאנו בג'יפ החדיש שלנו לדוי סוטפ. זהו הר ליד צ'אנג מאי שבראשו מקדש. אוי הסבירה לנו על המקדש, על הנזירים והנזירות ועוד. בפסגה תצפתנו על צ'אנג מאי. לאחר מכן יצאנו לסבב מפעלים. ביקרנו במפעלים לאבני יוקרה, ייצור מטריות ומניפות, ייצור משי קשמיר, ייצור משי תאילנדי, ייצור כלי ותכשיטי כסף וייצור אביזרי עור. את ארוחת הצהריים עשינו במסעדה מקומית ששכנה ליד אגם קטן ונחמד, בה אכלנו ארוחת בופה חופשי ב 170 באט לאדם. כשחזרנו לעיר עברנו למלון זול יותר (סי.אמ נייט בזאר) בהמלצתה של ג'אי מסוכנות הנסיעות ב 750 באט לזוג כולל א. בוקר. הלכנו לבית חב"ד ובדרך התחיל טפטוף קל שהמשיך עד סוף היום. בבית חב"ד גיבשנו רעיון לגבי הטיול של מחר בהר אינתנון וחזרנו לג'אי כדי לסגור על טיול. בדרך הכרנו נוכל חדש (בני 669) שללא בושה הציע לנו את המחיר "הכי זול שיש": רק 400 באט יותר מג'אי. טיילנו קצת ברחוב, אכלנו מנת אורז טעימה ב 30 באט למנה ושתינו פרי שייק עם עגבניות ב 35 באט למנה.