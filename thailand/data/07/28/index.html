 יצאנו מהבית ב 08:30. האוטובוס הגיע רק ב 09:10. ב 10:30 הגענו לת"א ועלינו על הרכבת לנתב"ג. הגענו לנתב"ג ב 11:10 ועברנו בידוק בטחוני (אחד המאבטחים היה עם רונן בצבא). אחרי שסיימנו את הבידוק, קיבלנו כרטיסים והתחלנו ללכת לעבר הדיוטי פרי. גילינו שלא נתנו לרונן כרטיס המשך לטיסה מאוזבקיסטן לבנגקוק, אז חזרנו לדלפק וקיבלנו את הכרטיס החסר. עלינו למטוס וכשהדיילות הסבירו הוראות חירום רצינו לצלם אותן, אבל אחת הדיילות ניגשה ולקחה לנו את המצלמה. בסופו של דבר היא החזירה לנו אותה, אבל הגישה שלה הייתה ממש לא נחמדה. בטיסה קיבלנו אוכל כשר ונחמד. כשהגענו לאוזבקיסטן היינו בהלם: הגענו לאולם מחריד, צפוף ומתפרק עם שירותים נוראיים. מזל שלא חיכינו הרבה לטיסת ההמשך. גם טיסת ההמשך עברה בסדר, חוץ מזה שלא יצא לנו כל כך לישון.