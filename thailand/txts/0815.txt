קמנו ב 08:30 אכלנו א. בוקר ושילמנו על עוד לילה בגסט האוס. נסענו לתחנה מרכזית כדי לקנות כרטיסי נסיעה למחרת ללמפנג ויצאנו לדרך ללמפון. הדרך ללמפון הייתה קצת ארוכה (כי קצת איבדנו את עצמנו), אך אחרי נסיעה של שעה וחצי (בה עברנו דרך הכפר סרפי, בו ביקרנו במקדשים) הגענו ללמפון. מכיוון שלמפון עיר לא מתויירת היה לנו בהתחלה קשה לתכנן את המשך היום, אך לבסוף פשוט הסתובבנו בעיר עם הטוסטוס. ביקרנו במקדשים המרובים בעיר ובשוק הבוקר. את א. הצהריים אכלנו במסעדה מקומית. המסעדה הייתה מעוטרת בשלטים באנגלית, אך התפריט היה רשום בתאילנדית (חוץ מהמחירים) והצוות לא ידע לדבר אנגלית. בעזרתה של אחת הלקוחות (אולי חלק מהצוות) ארגנו לנו ארוחה מפוצצת וממש טעימה במחיר מגוחך של 230 באט. המשכנו להסתובב בעיר וקצת לפני שהחלטנו לעזוב ראינו את שוק הלילה שהתחיל להיפתח. בשוק רונן ראה שעונים שממש רצה, אך הבאטים שברשותנו אזלו, לכן הסתובבנו בעיר וחיפשנו אחר נקודת המרת כספים. נכנסנו לאחד הבנקים (אחרי שעות הפעילות) בו הצוות כמעט ולא דיבר אנגלית ולא כל כך יכל לעזור לנו. אחרי שכמעט התייאשנו סידרה לנו אחת הפקידות רכב עם נהג שיראה לנו את הדרך (10 דקות נסיעה) לבנק היחיד שפתוח בלמפון. כשהגענו לבנק שהיה ממוקם בקניון C BIG זכינו ליחס מעולה ולשער המרה גבוה מאוד (לטובתנו). בדרך חזרה ליווה אותנו הנהג, קנינו את השעונים וחזרנו לצ'אנג מאי. לאחר נסיעה של 40 דקות הגענו לגסט האוס (ב 18:15), התארגנו ויצאנו לא. שישי בבית חב"ד. הארוחה ארכה כ 3 שעות (בדומה לפעם הקודמת) והייתה מלאה באנשים, מה שגרם לצפיפות לא כל כך נעימה. אחרי הארוחה נכנסנו לחנות אינטרנט כדי לברר על מלונות למחרת בלמפנג. חזרנו לגסט האוס ארגנו את התיקים והלכנו לישון.