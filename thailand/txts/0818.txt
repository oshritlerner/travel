קמנו ב 07:00, אכלנו א. בוקר, התארגנו ויצאנו לדרך. ביקרנו באחד ממקדשי העיר שיום קודם היה סגור. לאחר מכן ביקרנו בעוד מקדשים מחוץ לעיר. לאחר שסיימנו עם המקדשים עשינו טיול במרכבת סוסים, שבו ביקרנו באזור השוק הסיני, ראינו בתים במגוון סגנונות (בורמזי, סיני, אירופאי) וביקרנו בשוק המקומי, בו נתקלנו בבשרים שונים ומשונים. אחרי הטיול במרכבה נסענו לתחנת האוטובוס, קנינו כרטיסים לסוקותאי ועלינו על האוטובוס. התחלנו את הנסיעה ב 11:00 והגענו לסוקותאי ב 14:30. נכנסנו לגסט האוס הראשון שראינו ולקחנו חדר ב 500 באט לזוג. אחרי א. צהריים במסעדה מקומית השכרנו טוסטוס, יצאנו לסבב מקדשים בעיר העתיקה ונסענו לעיר החדשה לברר לגבי אוטובוסים להמשך הדרך. לאחר מכן חזרנו לעיר העתיקה והמשכנו בסבב המקדשים עד השקיעה. את א. הערב אכלנו ב C BIG וחזרנו לחדר והלכנו לישון.