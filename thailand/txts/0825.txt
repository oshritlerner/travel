קמנו ב 08:00, התארגנו ויצאנו במטרו לעיר העתיקה. כשהגענו לעיר העתיקה חיפשנו את המקדש הראשון ואחרי מספר סיבובים במקום הגענו אליו. במקדש היה פסל של בודהה מזהב שמשום מה כולם התלהבו ממנו. במקום היה נוכל שצילם אותנו בלי שנרגיש וניסה למכור לנו מאוחר יותר סיכות עם התמונות שלנו. לאחר מכן החלטנו להמשיך בסבב מקדשים. החלטנו להיעזר באוטובוסים הציבוריים, שהסתבר שלא צריך לשלם על השימוש בהם. המשכנו למקדש עם פסל בודהה ענק שוכב. משם החלטנו לבקר במקדש שמעבר לנהר. אחרי שנוכלת הציעה לנו "טרמפ" למקדש ולעוד כמה מקדשים באזור בסכום של 900 באט לאדם לשעה, גילינו שעדיף לחצות את הנהר כמו המקומיים, ב 3.5 באט לאדם. במקדש הייתה נקודת תצפית מרהיבה על הנוף שמסביב. לאחר מכן הסתובבנו קצת באזור וגיבשנו תכניות ליום הבא. בשעה 17:00 החלטנו לנסוע לסיאם סנטר (קניון ענק) ובעזרת מקומיים נסענו בשיטה המקומית (שחוסכת זמן וכסף) - שייט על הנהר ובסופו נסיעה ברכבת אוויר. בשעה 22:30 אחרי שסיימנו להכיר (עד כמה שאפשר ב 4 שעות) את הקניון החלטנו לחזור לעבר המלון. החזרה הייתה באמצעות רכבת אוויר. לפני שהגענו למלון החלטנו לטייל ברחוב סילום, בו חיפשנו מלון חדש והסתובבנו בשוק הלילה המקומי. אחרי שפספסנו את המטרו האחרון לכיוון המלון החלטנו לקחת מונית. הגענו למלון והלכנו לישון.