קמנו ב 07:30, התארגנו ויצאנו לדרך. בהתחלה חיפשנו מעיינות חמים באזור צ'יאנג ראי, וכשלא מצאנו את המעיינות החלטנו ללכת למפל פונג קרבאט. כשהגענו לשמורת הטבע של המפל התחלנו בהליכה של 900 מטר לכיוון המפל, אחרי כ 500 מטר אחד הגשרים היה הרוס ולא היה ניתן להמשיך במסלול. קצת מבואסים אך עם הרבה מוטיבציה החלטנו לחפש שוב את המעיינות החמים. עשינו קצת סיבובים במקום ובסוף הגענו. היינו שם 2 דקות, מיצינו והמשכנו לעבר משולש הזהב. הדרך בה נסענו הייתה דרך משנית, דרך ארוכה יותר אך מעניינת יותר (דרסנו נחש חי בדרך). בדרך ראינו מקדשים ונופים מרהיבים. הגענו למשולש הזהב (גבול תאילנד לאוס ובורמה שמופרד ע"י 3 נהרות) בסביבות השעה 13:30. סיירנו במקום ואכלנו א. צהריים במסעדה מקומית. במסעדה היו קצת קשיי שפה, אך תנועות ידיים ומילון שהכנו מראש עשו את העבודה. אחרי האוכל נסענו להיכל האופיום (תשלום של 200 באט לאדם), שם למדנו על האופיום. ההיכל והמיצגים בו היו יפים ומעניינים מאוד, אך נאסר עלינו לצלם במקום וזה חבל. בדרך חזרה לצ'אנג ראי עברנו בעיירה צ'אנג סן ביקרנו במקדשים והמשכנו בדרכינו. בדרך לצ'אנג ראי עצרנו בשוק אוכל מקומי, בו קנינו ברד שוקו עם דגני בוקר במחיר מגוחך של 2 שקלים. המשכנו לצ'אנג ראי ובכניסה לעיר עצרנו בסופר מרקט ענק, בו קנינו מצרכים לא. ערב. חזרנו לגסט האוס, אכלנו והלכנו לישון.