קמנו בשעה 07:00, אכלנו א. בוקר מפנקת במלון ולקחנו אוטובוס (בעזרת מקומית) חינם לטסקו לוטוס. אחרי שכבר לא היה לנו מקום בידיים (מרוב קניות) החלטנו לחזור למלון. כמו בקניונים הקודמים גם בטסקו לוטוס רצינו לקבל החזר מע"מ, אך מכיוון שהפקידה בשירות לקוחות לא כל כך ידעה לתקשר אתנו ועם המחשב ונתנה לנו להמתין חצי שעה מיותרת, החלטנו לוותר על   ה 200 באט שהגיעו לנו והתחלנו לחזור למלון. בדרך חזרה למלון ביקרנו בשוק מקומי. במלון ארגנו את התיקים ויצאנו לעבר הקאו-סאן. לנהג המונית לא היה עודף והוא הציע לא לקחת מאתנו כסף, אך פרטנו את הכסף ושילמנו לו בכל זאת. אחרי סיבוב קצר בקאו סאן הבנו שזה לא המקום לקניות ועלינו על מונית ל MBK. אחרי שהבנו שהנהג עושה סיבובים מיותרים ירדנו מהמונית ולקחנו טוקטוק ב 50 באט. ב MBK הסתובבנו עד 18:15 ולאחר מכן חזרנו למלון. ארגנו את התיקים, לקחנו מונית ויצאנו לשדה התעופה. אחרי כ 50 דקות הגענו לשדה התעופה ושילמנו לנהג 220 באט (20 באט טיפ). בשדה התעופה ניגשנו למשרד המע"מ כדי לקבל את החתימות הדרושות להחזר המע"מ. אחרי הליך זריז מאוד ניגשנו לדלפק לעשות צ'ק אין אך גילינו שנצטרך להמתין כשעה וחצי. בשעה 21:40 התחילו לקבל קהל ואחרי כעשר דקות הגיע תורנו. בזמן שקילת המטען נדהמנו לגלות שגם תיקי היד נכללים בשקילה. המשקל הראה על משקל כולל של 57 ק"ג, מה שאומר שחרגנו ב 7 ק"ג, מה שאומר שנאלץ לשלם קנס של 2100 באט (300 באט לכל ק"ג עודף). חסרי כל ברירה (סכום כולל בארנק של 1400 באט) הצענו להוריד בגדים מהתיקים וללבוש אותם עלינו. אחרי שהפחתנו מהמשקל העודף (ועקב טעות קטנה בשקילה) התאפשר לנו להמשיך הלאה (רק שאת כל התיקים עם הציוד הנחוץ לטיסה לא אפשרו לנו לעלות אתנו למטוס). עברנו בזריזות אל הדיוטי פרי (אחד המובילים בעולם), הסתובב כשעה וחצי וניגשנו לשער העלייה למטוס. אחרי כשעה וחצי המתנה לזוג מוסלמים VIP שאיחר לטיסה יצאנו לדרך ב 01:00.