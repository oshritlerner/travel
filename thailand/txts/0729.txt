כשנחתנו בשעה 06:30 לא ידענו בדיוק מה אנחנו רוצים לעשות, אז החלטנו לנסוע לרחוב המטיילים (קאו סאן). כמו שלמדנו, עלינו לקומה 4 שם חיכה לנו חאפר שהציע לקחת אותנו ועוד זוג שהכרנו בטיסה ב 600 באט. לאחר משא ומתן אושרית הורידה ל 400 והסכימה, אבל ברגע האחרון רונן סגר עם נהג מונית על מונה שיצא בסוף 250 באט. כשעלינו למונית רונן ברוב חכמתו כמעט נכנס למושב הנהג (בתאילנד ההגה בצד ימין). הגענו לקאו-סאן וניגשנו לסוכנויות הישראליות לייעוץ על המשך הדרך. החלטנו לנסוע לצ'אנג מאי באוטובוס של הקשר הישראלי ב 300 באט. לאחר קבלת ההחלטה חיפשנו מקום לנוח ולהתקלח, ואז נתקלנו בעומרי (חבר של רונן מהתיכון), ששלח אותנו להודי שהציע לנו כיור בתור מקלחת ב 350 באט. בסוף סגרנו על גסטהאוס שנקרא לאקי ב 390 באט (ליד הקשר הישראלי). לאחר מכן הסתובבנו קצת בקאו-סאן וחיפשנו מצרכים דחופים להמשך. פגשנו הרבה נוכלים בדרך אבל בסוף קנינו הכל ב 7/11- רשת ארצית. קנינו בדוכן רחוב אורז עם ירקות מוקפצים ב 2 ש"ח למנה וחזרנו לחדר לנוח, לאכול ולהתקלח. כשהיינו בשדה התעופה משום מה השעון הקדים בשעה וכשהגענו לקחת אוטובוס לצ'אנג מאי אחרי שחיכנו שעה וחצי, אמרו לנו שנותר לנו "רק" עוד שעה. עלינו על האוטובוס לצ'אנג מאי ב 18:30. במהלך הנסיעה היו שתי הפסקות עיקריות של שעה כל אחת, ועוד כמה קצרות.