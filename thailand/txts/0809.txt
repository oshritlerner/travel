קמנו ב 07:30 נרגשים לקראת הנסיעה לצ'אנג ראי. התארגנו בזריזות והגענו 20 דקות לפני הזמן למיני ואן שיצא לעבר צ'אנג מאי. הנסיעה לצ'אנג מאי ארכה 3 שעות ועברה בסדר. כשהגענו לצ'אנג מאי הנהג לא ידע שהוא צריך לקחת אותנו לתחנה המרכזית, אבל אחרי שיחה קצרה עם הממונים עליו הוא לקח אותנו. לתחנה המרכזית הגענו כשעה לפני האוטובוס עליו תכננו לעלות (של שעה 13:15). אך לרוע המזל התברר לנו ב 13:10 שהאוטובוס לצ'אנג ראי מלא ושהאוטובוס הפנוי הבא הוא רק ב 16:00 וללא מיזוג. מחוסר ברירה רכשנו כרטיסים וחיכינו 3 שעות לאוטובוס. הנסיעה עצמה הייתה טיפה יותר קשה מהנסיעה לצ'אנג מאי, אך אחרי 3 וחצי שעות גם היא עברה. הגענו לצ'אנג ראי ב 19:45, שכרנו חדר בגסט האוס הראשון שמצאנו, התארגנו ויצאנו לשוק הלילה, שם גם אכלנו את א. הערב. בדרך חזרה מצאנו גסט האוס יותר טוב ליום הבא. כשהגענו לגסט האוס תכננו את המשך הטיול לימים הקרובים והלכנו לישון.