קמנו ב 07:00, התארגנו, תדלקנו ויצאנו צפונה. אחרי נסיעה של 40 דקות הגענו למאי צ'אן ושם בעצם התחלנו את הדרך להר מה סלונג. התחלנו את הנסיעה בחיפוש אחרי מרכז שבטי ההרים, אך כשמצאנו אותו התברר שהוא לא מעניין ובכלל סגור. המשכנו ובדרך עברנו במספר שבטים, בהם הנשים מוכרות את עבודות ידיהן. המשכנו לנסוע עד שהגענו לנקודה בה ראינו שהדרך קשה מדי ושהדלק לא יספיק לנו (כ 5 ק"מ מהר מה סלונג). כשהגענו חזרה למאי צ'אן תדלקנו ואכלנו צהריים במסעדה מקומית שהגישה לנו אוכל יותר מדי חריף (אושרית אכלה 3 ביסים וויתרה). אחרי ההפסקה המשכנו בדרכינו למאי סאי, העיר הצפונית ביותר בתאילנד הגובלת עם בורמה (בדרך אושרית השלימה את א. הצהריים). כשהגענו למאי סאי הסתובבנו בשוק, הצטלמנו וספגנו את האווירה שברחובות. ב 18:30 כשהתחיל להחשיך התחלנו לחזור לצ'אנג ראי. ב 20:30 הגענו לצ'אנג ראי, התארגנו ויצאנו לאכול א. ערב בפיצרייה. זוהי הייתה המנה הכי יקרה שאכלנו בתאילנד (574 באט), אך היא הייתה שווה כל באט (לדעת אושרית). חזרנו לחדר והלכנו לישון.