קמנו ב 08:00, התארגנו, אכלנו א. בוקר ויצאנו להתארגן לקראת הטיול, קנינו לרונן נעליים, צרבנו תמונות על דיסק, שמנו כביסה במכבסה, השכרנו טוסטוס, תדלקנו, הסתובבנו קצת בשוק הבוקר, עברנו גסט האוס ויצאנו לדרך. אחרי כ 20 דקות נסיעה דרומה הגענו לתחנה הראשונה- המקדש הלבן. בו טיילנו קצת, התרשמנו מהבנייה מרובת המראות, אכלנו א. צהריים והמשכנו לתחנה הבאה, מפל קון קורן. אחרי נסיעה של 30 דקות הגענו לשלט המורה על מרחק של 1400 מטר למפל. התחלנו ללכת לעברו כשאנחנו בטוחים שתוך כ 15-20 דקות נגיע למפל. אך לבסוף רק אחרי כשעה הליכה בג'ונגל פראי הגענו למפל המרהיב. קצת צילמנו, התקרבנו ונרטבנו וחזרנו לצ'אנג ראי. בדרך חזרה ביקרנו במספר מקדשים. כשחזרנו לחדר עדכנו את האתר ויצאנו לא. ערב במסעדה לבנונית. הסתובבנו קצת בשוק והלכנו לישון.