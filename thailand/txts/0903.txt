קמנו ב 06:00 אכלנו א. בוקר התארגנו ויצאנו עם הטוסטוס לכיוון הצד הדרומי של האי. בדרך עברנו דרך רצועת חוף הנקראת "לונלי ביץ" (רצועת החוף בה מרבית התרמילאים שוכנים). אחרי כשעה נסיעה הגענו לגרנד לגונה- רצועה חוף פרטית שמכילה חדרי אירוח יקרים במיוחד, שרותיי ספא, מפל פרטי וכמובן חוף פרטי. מכיוון שהכניסה בלבד הייתה כרוכה בתשלום ובגלל שדבר במקום לא עניין אותנו, חזרנו בחזרה. בדרך חזרה עצרנו בסוכנות נסיעות, סגרנו במקום עסקה על נסיעה לפטאיה ברכב פרטי ומשם טיסה לקוסומאי למחר (9000 באט סה"כ). חזרנו לגסט האוס, אספנו את הכביסה שמסרנו ערב קודם ועברנו לכפר נופש מפואר וזול יותר מזה של לילה קודם. התארגנו בחדר החדש ויצאנו אל חוף הים הסמוך. אחרי שעתיים של בטלה בחוף הלכנו למסעדה בחוף כדי לאכול א. צהריים. תוך כדי בדיקת המנות הסתבר לנו שהם לא ממש צמחוניות, לכן עזבנו את המקום וחזרנו לחדר. אחרי מנוחה קצרה פנינו לבקר במפל באזור. הכניסה למפל הייתה כרוכה בתשלום של 200 באט לאדם. הדרך למפל ארכה 500 מטר (חצי שעה הליכה). נחנו במפל הנחמד מספר דקות ולאחר מכן פנינו לעבר המרכז להשכרת טוסטוס כדי להחזיר את הטוסטוס, לאכול א. ערב ולקנות אוכל לנסיעה למחר. באופן מפתיע האדם שהשכיר לנו את הטוסטוס הקפיץ אותנו למלון ואפילו לא חשב לבקש תמורה כלשהי על כך (רק ביקש שנחזור שוב אם נהיה באזור בשנה הבאה). נחנו קצת בחדר ויצאנו לרחצת ערב בבריכה של המלון. אחרי כשעה בבריכה חזרנו לחדר התארגנו והלכנו לישון.