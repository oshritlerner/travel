קמנו מוקדם החזרנו את האופניים שהשכרנו יום קודם וחזרנו למלון. הו המדריך הפרטי שלנו הגיע בדיוק של שעון שוויצרי ב 08:30. משם התחלנו את היום בנסיעה למופע פילים מדליק. אחרי המופע המשכנו למופע נחשים, מופע מגעיל ביותר שבדיעבד היה עדיף לוותר עליו. אחרי המופע, ביקרנו בחוות סחלבים (וקצת פרפרים) ושם גם אכלנו א. צהריים מאוד מלאה. משם המשכנו לרכיבה על פילים בכפר נידח ששוכן בלב ג'ונגל. באמצע הרכיבה תפס אותנו מבול שהאמת לא פגע בטיול ואפילו שיפר אותו. משם המשכנו לשייט רפטינג שלפני שהתחלנו אותו נאלצנו להמתין כשעה וחצי. השייט היה מהנה ומאתגר אך עבר מהר. משם נסענו בדרך מפותלת לפאי, שם הגענו למלון לחדר סוויטת ירח דבש מאוד מפנקת. אכלנו א. ערב שבדומה לצהריים הייתה כלולה בטיול והלכנו לישון עייפים ומרוצים.