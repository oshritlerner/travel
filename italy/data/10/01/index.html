התעוררנו בשעה 07:30, אכלנו ארוחת בוקר מפנקת במלון ונסענו לעיר סיינה.
היום התחיל מעונן וקיוונו (לשווא שלא יירד גשם).
אחרי שמצאנו חנייה נסענו למרכז העיר העתיקה לכיכר ‫‪Campo‬‬. הסתובבנו מעט באזור ולאחר מכן הלכנו לעבר הקתדרלה הראשית - ה Duomo.
קנינו כרטיס משולב לכל האטרקציות של הקתדרלה (המחיר גבוה למדי - 20 יורו לאדם) והתחלנו את הסיור בקתדרלה. בשעה 11:30 עלינו לקומה העליונה של הקתדרלה וצפינו על הקתדרלה ועל הנוף שבאזור.
אחרי הסיור בקתדרלה המשכנו למוזיאון הקתדרלה (שנמצא בסמוך לקתדרלה), בו גם עלינו לנקודת תצפית נוספת של האזור ולאחר מכן אכלנו ארוחת צהריים.
אחרי ארוחת הצהריים הלכנו לבית הטבילה ולמוזיאון נוסף. אחרי שמיצינו את מרכז העיר העתיקה חזרנו לצפון העיר העתיקה (לעבר הרכב שלנו) ובדרך עצרנו בכנסיית Saint Maria Dei Servi. חזרנו לרכב וחזרנו למלון (בדרך עצרנו בסופרמרקט לקנות מעט מצרכים לימים הקרובים).