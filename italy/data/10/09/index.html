התעוררנו בשעה 08:00, אכלנו ארוחת בוקר בחדר (יוגורט וגרנולה) ונסענו במטרו למצודת Sant\'Angelo. במצודה ביקרנו במוזאון שבה ותצפתנו על העיר.
משם הלכנו ברגל להפרד מגלוריה (הלכנו לדירה שלה ושל וינצ\'נזו) וביחד איתה הלכנו לאכול גלידה (לפי ההמצלה שלה). זאת בהחלט הייתה גלידה טעימה.
לאחר מכן נסענו לותיקן ושם חיכינו בתור (כשעה) לכנסיית San Pietro.
עלינו לכיפה של הכנסייה וממנה גם תצפתנו על העיר.
לאחר מכן חשבנו לנסוע לכנסייה נוספת וכשחיכינו לאוטובוס, אושרית שאלה תיירת אחרת (שהחזיקה ספר על רומא) על שעות הפתיחה של הכנסייה. מכיוון ששעות הפתיחה של הכנסייה עברו, חזרנו למלון.
במלון התארגנו מעט והלכנו לאכול ארוחת ערב במסעדה צמחונית.
אחרי הליכה של כרבע שעה, הבנו שאנחנו הולכים בכיוון ההפוך. בסופו של דבר הגענו למסעדה, אך לא היה בה מקומות. בלית ברירה חזרנו למלון ובדרך חיפשנו מסעדה אחרת לאכול בה.
לא ממש מצאנו משהו שמצא חן בעיננו, אז בסופו של דבר אכלנו צ\'יפס (כמו שלשום בערב).