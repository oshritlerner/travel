אחרי לילה בלי יותר מדי שינה, קמנו בשעה 07:00, התארגנו ויצאנו לתדלק את הרכב. 
אחרי שמלאנו את המיכל של הרכב (משימה לא פשוטה כשאין סכום כסף מדוייק וכשלא יודעים כמה ליטרים חסרים במיכל) נסענו לתחנת הרכבת להחזיר את הרכב. 
הנסיעה הייתה מורטת עצבים, גם בגלל הכבישים, גם בגלל הנהגים, גם בגלל הפחד להכנס לאזורים מוגבלים וגם מהחשש לאחר. 
כשהגענו לתחנת הרכבת רונן בירר היכן נמצאת החנייה אליה נצטרך להביא את הרכב והתברר לנו שהיא לא כל כך קרובה לתחנה.  אחרי נסיעה של 20 דקות הגענו לחניון והחזרנו את הרכב ללא בעיות. 
אחרי שנרגענו מהנסיעה (בבית קפה) התחלנו את היום באטרקציות שבאיזור תחנת הרכבת. בצהריים הלכנו לאזור  הגטו (הפעם גם מצאנו אותו) וחיפשנו מסעדה כשרה במקום.  לצערנו כל המסעדות היו סגורות (כנראה בגלל החג). בסופו של דבר אכלנו במסעדה אחרת באזור. 
אחרי הפסקת הצהריים המשכנו בטיול באזור שברובו פארק שבפסגתו עמדת תצפית על העיר. 
עייפים מאוד מהיום חזרנו לדירה ואכלנו ארוחת ערב טעימה (ריזוטו עם פטריות)