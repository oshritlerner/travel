התעוררנו בבוקר, אכלנו ארוחת בוקר טובה במלון, התארגנו ויצאנו לדרך.
התחלנו בנסיעה ל ‫‪Chiusdino‬‬ בה טיילנו מעט. מדובר בעיירה עתיקה ומנומנמת.
ממנה המשכנו לכנסיות סמוכות (Chiesa di Montesiepi). חיפשנו מקום לאכול באיזור ארוחת צהריים (נכנסנו אפילו למסעדה בה לא כל כך התייחסו אלינו) ולא ממש מצאנו כזאת.
המשכנו ליעד הבא ‫‪Monticiano‬‬ וממנו המשכנו לSan‬‬ ‫‪Lorenzo‬‬ ‫‪a‬‬ ‫‪Merse‬‬, עשינו הפסקת צהריים עם מצרכים שהיו לנו מבעוד מועד (באופן כללי, אנחנו דואגים שתמיד יהיה לנו מצרכים לארוחת צהריים / ערב, למקרה שלא יהיה לנו כח לחפש מקום לאכול בו, או במקרה שלא נמצא מקום).
אחרי הפסקת הצהריים הקלילה, נכנסו לעיירה ווטיילנו בה מעט.
מזג האוויר היה גשום (כמו רוב היום) מה שלא היה אופטימלי כל כך לטיול בחוץ.
נסענו למלון ללילה הקרוב ב Monticiano ולקראת ערב נסענו למסעדה קרובה ואכלנו בה ארוחת ערב (לא היו ממש אופציות אחרות לאכול בהן).