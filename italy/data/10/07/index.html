התעוררנו בשעה 06:15, התארגנו, קנינו קפה ומאפה בבית הקפה שלמטה והתחלנו ללכת לעבר הוותיקן.
תוך כ 20 דקות הגענו לשער הכניסה והמתנו בסבלנות עד לשעה 07:30 בהם התחילו בבדיקה הבטחונית.
כשנכנסנו לכיכר San Pietro ופנינו לעבר הכנסיה, התברר לנו (עקב נאום האפיפיור) שהכנסייה סגורה עד לשעה 13.
ולכן, הלכנו לעבר הכניסה למוזאונים.
הגענו לכניסה למוזאונים בשעה 08:00 וחיכינו בסבלנות (אכלנו מאפים שקנינו בסופרמרקט סמוך) לפתיחת הקופות בשעה 09:00 (היו לפנינו מבקרים מעטים בתור).
הכניסה למוזיאונים עצמם הייתה מהירה מאוד וב09:15 התחלנו בסיור.
במשך רוב היום צפינו במגוון רחב של פרטי אומנות מתקופות וממקומות שונים בעולם (פסלים, ציורים, תכשיטים ואפילו מומיות ממצריים).
אחד השיאים של היום היה בקפלה הסיסטנטית בה יש ציורי קיר (ותקרה) על כל הקירות (ציורים מרשימים ביותר).
בצהריים עשינו הפסקה ואכלנו מהמצרכים שהבאנו איתנו בתיק. לאחר מכן המשכנו בסיור במוזיאונים ולאחר מכן חזרנו לכנסייה שהייתה סגורה בבוקר.
התור לכנסייה היה סביר ביותר והמתנו \"רק\" חצי שעה.
הכנסייה באופן לא מפתיע הייתה מפוארת ומרשימה מאוד.
אחרי הביקור בכנסייה רצינו לעלות לכיפה שבכנסייה, אך לצערנו השעה הייתה מאוחרת מדי (ניתן לעלות לכיפה עד לשעה 17:00 והשעה הייתה 17:15).
נחנו מעט בסמוך לכנייה וחזרנו לדירה של גלוריה ווינצ\'נזו.
אחרי שסיימנו לארגן את התיקים, וינצ\'נזו הסיע אותנו לתחנת המטרו הקרובה ממנה לקחנו מטרו למלון ללילות הקרובים.
כשהגענו למלון (למעשה מדובר בדירות בבניין מגורים) התברר לנו שהחדר שלנו נמצא בבניין אחר (לא רחוק מהבניין אליו הגענו).
הלכנו לחדר ולאחר מכן חיפשנו מקום לאכול בו ארוחת ערב.
מהר מאוד מצאנו חנות שבה מוכרים רק צ\'יפס (הייחודיות במקום היא מגוון הרטבים הגדול שבה).