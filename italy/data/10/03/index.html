קמנו בבוקר, אכלנו ארוחת בוקר מעולה במלון (אנחנו מתחילים להתרגל לסטדנרטים גבוהים של ארוחת בוקר), התארגנו והתחלנו את המסלול של היום.
מזג האוויר בחוץ היה ערפילי מעט והנסיעה בין הכרמים בין העננים הייתה נעימה ביותר.
בהתחלה הגענו ל ‫‪Montalcino‬‬ שלהפתעתנו הייתה גדולה ממה שחשבנו (בהשוואה לעיירות בהן ביקרנו בימים האחרונים). במקום עלינו על מצודה עתיקה (העלייה הייתה דרך חנות יינות) וצפינו ממנה על העיירה. לאחר מכן המשכנו להסתובב בעיירה ובצהריים אף אכלנו ארוחת צהריים מעולה (אחת הטובות בטיול, אולי הטובה ביותר).
משעשע לראות את זמני הפתיחה הקצרים במיוחד של המסעדות במקום (זה נכון באופן כללי באיטליה ונפוץ בבתי עסק רבים).
אחרי ארוחת הצהריים המשכנו להסתובב מעט בעיירה ולאחר מכן המשכנו בנסיעה ל ‫‪Pienza‬‬. הסתובבנו מעט בעיירה וביקרנו בכנסיות שבה ומשם המשכנו ל ‫‪Montepucliano‬‬.
העיירה הזאת הייתה די מעניינת וראינו בה חנויות רבות ומגוונות. בין היתר ראינו חנויות לממכר יין (כמו בכל איזור טוסקנה), גבינות, ציורים בזכוכית, ציורים בקרמיקה, נחושת ועץ.
אחרי טיול במקום (כשהגענו למקום התחיל לרדת גשם שהתחזק במהלך הטיול במקום) המשכנו בנסיעה ל ‫‪Chianciano‬‬ למלון שלנו ללילה.
נחנו במלון, התארגנו ולקראת ערב נסענו למרכז העיירה בה אכלנו ארוחת ערב.