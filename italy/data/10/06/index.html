התעוררנו בשעה 07:30, התארגנו ויצאנו עם גלוריה לבית קפה סמוך לארוחת בוקר (קפה מעולה ומאפה). מעניין לראות את תחילת היום של האיטלקים בבית הקפה :-). 
את הטיול שלנו התחלנו בנסיעה לכיכר ונציה. בהתחלה נכנסנו לאנדרטה שבמרכז הכיכר שהכילה מוזיאון שלא כל כך עניין אותנו. משם עלינו לעמדת תצפית יפה על האזור ולכנסייה יפה.  משם המשכנו לעתיקות שסביב הכיכר ולכנסיות סמוכות. 
אחרי שמיצינו את אזור הכיכר הלכנו למוזיאון סמוך בו היינו עד לשעה 13:30 בה ביקשו מאיתנו (כמו משאר המבקרים) לצאת. הלכנו לגטו (לנסות) לאכול ארוחת צהריים, אך לצערנו גם היום המסעדות היו סגורות ובסופו של דבר אכלנו במסעדה שבה אכלנו אתמול. היום לראשונה בטיול החזרנו מנה (לא קיבלנו את המנה הספציפית שביקשנו  - לא היה רוטב עגבניות בפיצה). אחרי הפסקת הצהריים הלכנו לבקר בקולוסיאום. בסביבות השעה 17:00 סיימנו את הביקור במקום והתחלנו ללכת לעבר הפורום הרומאי.  לצערנו הגענו בדיוק בשעה בה סגרו את דלתות הכניסה למקום.  חזרנו למוזיאון בו ביקרנו בבוקר, השלמנו את הסיור במקום ונסענו בחזרה לדירה. 
בדירה התארגנו ולאחר מכן הלכנו לאכול עם גלוריה ווינצ\'נזו ארוחת ערב במסעדה מקומית. 