התעוררנו בבוקר אכלנו ארוחת בוקר בחדר (בבית חווה) כשמסביבנו נוף יפיפה של כרמים ומטעי זיתים. התחלנו בהליכה לעבר מרכז העיירה San Gimignano. טיילנו ברחובות העתיקים וביקרנו בחלק מהאטרקציות שבעיירה (כנסייה ושני מוזיאונים). בנוסף עלינו על המגדל הגבובה בעיירה כדי לצפות בנוף שמסביב (כדי לעלות למגדל \"נאלצנו\" להכנס למוזיאון לא כל כך מעניין). המשכנו לטייל בעיירה עד לשעת הצהריים ובצהריים עשינו הפסקה לארוחת צהריים (ארוכה מדי-השרות במסעדה היה נוראי). המשכנו להסתובב מעט בעיירה ולאחר מכן חזרנו לרכב שהשארנו בבית החווה. מבית החווה נסענו ל-Poggibonsi ובדרך עצרנו בכרם עם אשכולות ענבים גדולים (לקחנו אחד לדרך). כשהגענו למלון ב-Poggibonsi נחנו בו עד לערב ובערב יצאנו לאכול ארוחת ערב טעימה במסעדה מקומית. 