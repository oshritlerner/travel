התעוררנו בשעה 08:00, ארגנו את הדברים, קנינו בקבלה כרטיסי נסיעה למרכז (קיבלנו גם מידע על תחבורה לאיים קרובים ושדה התעופה) ונסענו למרכז העיר.
מכיוון שמחיר כרטיסי השייט לאיים נורא גבוה, העדפנו לקנות כרטיס יומי (לשיט/אוטובוס/חשמלית) במחיר של 20 יורו לאדם.
התחלנו את היום בנסיעה ל‫‪Murano‬‬, בה הסתובבנו בין התעלות והסמטאות הציוריות.
במקום מתמחים בייצור כלי זכוכית וניתן למצוא מפעלים וחנויות רבות של זכוכית.
בדרך נכנסנו לסדנא שבה ראינו את ייצור הזכוכית (2 יורו). לאחר מכן המשכנו להסתובב ונכנסו גם למוזיאון הזכוכית (המוזיאון היה קטן מאוד ובהחלט לא היה שווה את ה 10 יורו ששילמנו בכניסה). בצהריים קנינו בסופרמרקט סלט, לחם וגבינה והכנו לנו ארוחת צהריים.
מהאי הזה המשכנו (גם כן בשייט) לאי ‫‪Burano‬‬ שמאופיין בבתית הציוריים שלו ובו מתמחים בייצור תחרה.
אכלנו במקום גלידה טעימה מאוד ולאחר מכן חזרנו למרכז העיר ונציה.
לשם כך נדרשנו לחזור ל ‫‪Murano‬‬ ומשם לקחת סירה נוספת למרכז ונציה.
כנראה שטעינו בסירה מ ‫‪Murano‬‬ ועלינו בטעות על סירה מאספת (\"סירת טיולים\") שעצרה בכל תחנה בדרך.
כשהגענו למרכז ונציה, קנינו כרטיסי נסיעה למחר לשדה התעופה ונסענו למלון.
התארגנו מעט בחדר ולאחר מכן הלכנו למסעדה (פיצרייה) סמוכה ואכלנו בה פיצות טעימות מאוד.