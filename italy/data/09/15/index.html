קמנו בשעה 07:00 ופתחנו את היום בארוחת בוקר מפנקת במלון.
התארגנו ויצאנו לעבר הר ‫‪Cermis‬‬. פעלנו לפי ההנחיות של תוכנה הניווט ובשלב מסויים הגענו לדרך עפר. ניסינו להמשיך לנסוע עליה, אך מהר מאוד הבנו שזה לא כל כך אפשרי. המשכנו לעלות לפסגת ההר ברגל ואחרי שהתחלנו להתעייף ניסינו לעצור טרמפים. בסופו של דבר (בעזרת שני טרמפים) הגענו לפסגה. בפסגת ההר התחלנו ללכת לעבר אגמי ‫‪Bombasel‬‬ (כ 40 דקות לכיוון) וכשהגענו אליהם הבנו שהיה שווה לעלות להר :).
באגמים עשינו הפסקת צהריים קלה ואחריה התחלנו לרדת לאוטו. לצערנו לא עברו רכבים (מלבד אחד שלא רצה לקחת אותנו) אך תוך כשעה וחצי הגענו לרכב (בדרך ראינו מפל יפה).
תשושים מההליכה המשכנו בנסיעה לעבר \"פרמידות\" ‫‪Segonzano‬‬ (עמודי אבן חדים שבקצהו של כל אחד מהם סלע מעוגל). לצערנו כדי לראות את ה\"פרמידות\" מקרוב נאלצנו לעלות אליהם ברגל (הליכה של כחצי שעה לכיוון).
אחרי הביקור ב\"פרמידות\" המשכנו לעבר האגמים ‫‪Serraia‬‬ ו delle ‫‪Piazze‬‬.
ב delle ‫‪Piazze‬‬ עשינו עצירה ואכלנו ארוחת ערב (עם מצרכים שהבאנו איתנו).
אחרי הארוחה הטעימה נסענו ל Verona ואחרי שקצת התבלבלנו בדרך הגענו בשעה 22:00 למלון