התעוררנו בשעה 07:30, אכלנו ארוחת בוקר מלאה (לשם שינוי) במלון, התארגנו ונסענו ל ‫‪Castellina‬‬. המקום היה קטן יחסית וסיימנו את הסיור במקום מהר יחסית (במגדל שבמקום נערכה חתונה אז לא יכולנו לעלות אליו). 
מכיוון שהקצנו הרבה זמן למקום הזה (ולנקודה הנוספת של היום), החלטנו להוסיף עוד שתי נקודות. 
נסענו ל Volpaia ומשם המשכנו ל Cignano.  בדרך עצרנו ב Radda ואכלנו ארוחת צהריים (מסתבר שבעל המקום יודע קצת עברית  - המוני ישראלים פוקדים את המקום).  כשהגענו ל Cignano (מרבית הדרך הייתה בדרך עפר) לא היינו בטוחים שהגענו למקום הנכון (למרות שה gps טען שכן).  אחרי סיבוב קצר במקום,  הבנו שה gps לא שיקר  :-). 
משם המשכנו  ל  Monteriggioni שם הסתובבנו במתחם המבצר העתיק ואף עלינו על החומה (לחלקים ספצייפים שפתוחים לקהל) וביקרנו במוזיאונים המשעשעים שבמקום (בהם ניתן ללבוש בגדי אבירים). 
משם נסענו למלון ב  Quercegrossa,  התארגנו ונסענו לאכול ארוחת ערב בעיירה סמוכה. 