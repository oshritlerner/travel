מכיוון שנרדמנו אתמול מאוד מוקדם - התעוררנו מוקדם.
העברנו את היום בחדר בעיקר בשינה / מנוחה.
ארגנו קצת את המזוודות מחדש ובעיקר חיכינו לערב.
בצהריים בלי שום הודעה מוקדמת שמענו שמשהו נשבר בחדר. מסתבר שהתמונה נפלה ונשברה והחדר התמלא בזכוכיות.
מהר מאוד הגיעה המנקה וניקתה את החדר (במהלך היום היא ניסתה להכנס מספר פעמים לחדר כדי לנקות אותו, עד שיצאנו וביקשנו ממנה שלא תנקה אותו).
בשעה 20:04 בצאת הצום יצאנו מהמלון וחיפשנו מסעדה בשביל לשבור את הצום. מצאנו מסעדה נחמדה והזמנו בה 2 פיצות.
אחרי הארוחה המפוצצת קינחנו בגלידה (בגלידריה בה אכלנו אתמול בערב).
הסתובבנו מעט בטיילת וחזרנו למלון לתכנן את הימים הקרובים.