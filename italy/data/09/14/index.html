קמנו בבוקר ליום עם ראות טובה (יחסית), אכלנו ארוחת בוקר כשמולנו נוף ההרים, התארגנו, עשינו צ\'ק האוט והתחלנו ללכת לעבר פסגת Ciampinoi.
העלייה להר הייתה (מן הסתם) בעלייה ולקחה לנו כשלוש שעות.
במהלך העלייה ירד גשם לפרקים (חלק מהזמן טפטוף קל, חלק מהדרך גשם כבד יותר ובחלק מהדרך יצאה השמש והיה חם!).
בפסגה ראינו בתצפית פנורמית את כל הסביבה ולאחר מכן ירדנו בחזרה אל העיר ברכבל.
חזרנו למלון (רצינו לקנות בסופרמרקט אבל מסתבר שהוא ושאר החנויות סגורים בין 12 ל 15).
לקחנו את הרכב מהמלון ונסענו ל Selva (לתצפית על האזור).
משם המשכנו לעבר מעבר Sella - מסלול שמכונה עיר סלעים (בגלל ריבוי הסלעים הגדולים והמיוחדים שבו).
אחרי הטיול באזור התחלנו לנסוע לעבר Castello למלון בו נישן הלילה.
אחרי שהתאפסנו על עצמנו במלון, יצאנו לאכול ארוחת ערב בעיר.
מסתבר שאין ממש איפה לאכול בעיר, אז נסענו לאכול בעיר סמוכה (Cavalese).