אחרי שהלכנו לישון מאוחר יחסית (בגלל שארזנו את התיקים לתוך הלילה), קמנו מוקדם ונסענו לנתניה לרכוש רשיונות נהיגה בינלאומיים.
חזרנו הביתה והמשכנו באריזה.
בצהריים נסענו לעיר למשוך יורו, חזרנו לבית, סיימנו ברגע האחרון את האריזות, הזמנו מונית ונסענו לתחנת הרכבת.
באופן לא מפתיע היו תור ארוך לצ\'ק אין ותוך כ 45 דקות הגענו לדיוטי פרי :)
הטיסה יצאה באיחור של כ 45 דקות ועברה בסדר גמור. 
המושבים שלנו היו מעולים (עם המון מקום לרגליים -  מושבים 44A ו  44B) והאוכל היה אכיל. 
כשנחתנו בונציה (21:30-שעון איטליה) היה תור איטי ולא ברור בביקורת דרכונים אבל תוך כ 40 דקות סיימנו הכל. 
קנינו כרטיסי אוטובוס (שני כרטיסים לכל אחד) למלון במחיר גבוה יחסית  - 12 לאדם וב 22:10 עלינו על האוטובוס הראשון.  תוך כ20 דקות הגענו לתחנה (הלא נכונה) והתחלנו ללכת לעבר התחנה השנייה. 
ב 23:00 עלינו על האוטובוס השני ובסביבות 23:20 הגענו למלון. 
הגענו לונציה :-) 