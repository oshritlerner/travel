התעוררנו בשעה 07:30, אכלנו ארוחת בוקר מפנקת במלון ונסענו לעיר סיינה.
היום התחיל מעונן וקיוונו (לשווא) שלא יירד גשם.
אחרי שמצאנו חנייה, נסענו למרכז העיר העתיקה לכיכר ‫‪Campo‬‬. הסתובבנו מעט באזור ולאחר מכן הלכנו לעבר הקתדרלה הראשית - ה Duomo.
קנינו כרטיס משולב לכל האטרקציות של הקתדרלה (המחיר גבוה למדי - 20 יורו לאדם) והתחלנו את הסיור בקתדרלה. בשעה 11:30 עלינו לקומה העליונה של הקתדרלה וצפינו על הקתדרלה עצמה ועל הנוף שבאזור.
אחרי הסיור בקתדרלה, המשכנו למוזיאון הקתדרלה (שנמצא בסמוך לקתדרלה), גם בו עלינו לנקודת תצפית נוספת של האזור. אחרי הביקור במוזאון אכלנו ארוחת צהריים ולאחר מכן הלכנו לבית הטבילה ולמוזיאון נוסף.
אחרי שמיצינו את מרכז העיר העתיקה, הלכנו לצפון העיר העתיקה (לעבר הרכב שלנו) ובדרך עצרנו בכנסיית Saint Maria Dei Servi.
חזרנו לרכב ונסענו בחזרה למלון (בדרך עצרנו בסופרמרקט וקנינו מעט מצרכים לימים הקרובים).
