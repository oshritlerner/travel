התחלנו את היום מוקדם בנסיעה לשדה התעופה.
הנסיעה התחלקה לשניים: החלק הראשון עבר מהר בחשמלית והחלק השני היה איטי (נסענו באוטובוס עירוני מאסף).
הגענו לשדה התעופה בשעה 08:40 (כ20 דקות לפני המועד בו הזמנו את הרכב).
חיכינו בתור כ 20 דקות ואחריהן הגיע התור שלנו וקיבלנו את המפתח של הרכב.
להפתעתנו קיבלנו רכב שונה מזה שהזמנו, ובניגוד למה שציפינו (בעקבות ביקורות שקראנו) הרכב היה חדש ונקי.
חזרנו למלון והלכנו לקנות כרטיס Sim לטלפון. הלכנו לסופרמרקט קרוב גדול שאמורים היו למכור בו כרטיס Sim, אך המוכרים שם טענו (באיטלקית כמובן) שהם לא מוכרים והפנו אותנו לחנות סמוכה.
בחנות הסמוכה מכרו לנו כרטיס Sim עם אינטרנט ושיחות (לקח למוכר קצת זמן לתפעל את המחשב שלו) ולבסוף קיבלנו את הכרטיס המיוחל.
חזרנו למלון והתחלנו בנסיעה לעבר Bolzano. מכיוון שהמוכר ביקש שנמתין כשעה עד להפעלת הכרטיס, השתמשנו בינתיים בתוכנת ניוט אחרת (IGO).
התוכנה הייתה לא נוחה לשימוש ובסופו של דבר הכווינה אותנו ליעד לא נכון.
אחרי נסיעה של כשעה וחצי כ\"שהגענו\" ליעד, הפעלנו את ה Sim והשתמשנו ב WAZE כדי להגיע ליעד (הנכון).
במהלך הדרך עצרנו במסעדה ולא כל כך ידענו למה לצפות (אוכל גרוע / מחיר גבוה). למרבה הפלא האוכל (שתי פיצות ענקיות) הגיע מהר מאוד, היה טעים מאוד וגם המחיר שלו לא היה גבוה :). אחרי כשלוש שעות הגענו ליעד :).
היה קצת קשה למצוא חנייה אך לבסוף מצאנו אחת (בתשלום). התחלנו לטייל בעיר העתיקה ואחרי כשעה כשהבנו שכנראה שעה לא תספיק לנו חזרנו לרכב והארכנו את זמן החנייה.
בסביבות השעה 19:30 קנינו גלידה לארוחת ערב והתחלנו בנסיעה ל Canazei.
בסביבות השעה 21:00 הגענו למלון (שהזמנו בו חדר מראש), התארגנו וסיימנו את היום.
