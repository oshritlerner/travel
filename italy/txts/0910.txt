התעוררנו בשעה 08:00, התארגנו, קנינו בקבלה כרטיסי נסיעה למרכז העיר (קיבלנו גם מידע על תחבורה לאיים קרובים ולשדה התעופה) ויצאנו לדרך.
מכיוון שמחיר כרטיסי השייט לאיים היה גבוה מאוד, העדפנו לקנות כרטיס יומי (לשיט/אוטובוס/חשמלית) במחיר של 20 יורו לאדם.
התחלנו את היום בנסיעה לאי ‫‪Murano‬‬, בו הסתובבנו בין התעלות והסמטאות הציוריות.
במקום מתמחים בייצור כלי זכוכית וניתן למצוא על האי מפעלים וחנויות רבות של זכוכית.
נכנסנו לסדנא שבה ראינו את ייצור הזכוכית (במחיר של 2 יורו). לאחר מכן המשכנו להסתובב על האי ונכנסו למוזיאון הזכוכית (המוזיאון היה קטן מאוד ובהחלט לא היה שווה את ה 10 יורו ששילמנו בכניסה). בצהריים קנינו בסופרמרקט סלט, לחם וגבינה והכנו לנו ארוחת צהריים.
מהאי Murano המשכנו (גם כן בשייט) לאי ‫‪Burano‬‬ שמאופיין בבתית הציוריים שלו ובו מתמחים בייצור תחרה.
אכלנו במקום גלידה טעימה מאוד ולאחר מכן חזרנו למרכז העיר ונציה.
לשם כך נדרשנו לחזור ל ‫‪Murano‬‬ ומשם לקחת סירה נוספת למרכז ונציה.
כנראה שטעינו בסירה מ ‫‪Murano‬‬ ועלינו בטעות על סירה מאספת (\"סירת טיולים\") שעצרה בכל תחנה בדרך (והיו הרבה כאלו).
כשהגענו למרכז ונציה, קנינו כרטיסי נסיעה למחר לשדה התעופה ונסענו למלון.
התארגנו מעט בחדר ולאחר מכן הלכנו למסעדה (פיצרייה) סמוכה ואכלנו בה פיצות טעימות מאוד.
