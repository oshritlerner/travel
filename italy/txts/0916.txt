את היום התחלנו מאוחר יחסית אחרי שאכלנו ארוחת בוקר בחדר ועשינו צ\'ק האוט.
התחלנו בהליכה לעבר ‫‪Castelvecchio‬‬ - טירה עתיקה. ראינו אותה מבחוץ, עברנו בגשר שבה ולאחר מכן המשכנו לקוליסאום ‫‪Arena‬‬. כשהגענו ל Arena התחיל לרדת גשם ווזה היה די מבאס.
החלטנו להכנס לארנה (בתשלום כמובן) ומספר דקות אחרי שנכנסנו למתחם השמים התחילו להתבהר :).
מה Arena המשכנו למגדל ‫‪Lamberti‬‬ ועלינו לראשו (במעלית) כדי לצפות על העיר. כרטיס הכניסה למגדל כלל גם כניסה לתערוכת תמונות, אז ניצלנו את ההזדמנות לראות קצת תרבות :).
בסמוך למגדל נמצא כיכר erbe‬‬ ‫‪delle‬‬ ‫‪שבה עברנו בדרך ל\"בית של יוליה\" (מרומיאו ויוליה) ומשם חזרה למלון (השארנו בו את הרכב).
חיפשנו מקום לאכול בו ארוחת צהריים ואחרי חיפושים ארוכים, אחרי שמצאנו מקום שנראה לנו התברר לנו שהוא סגור (מסתבר שבאופן כללי באיטליה נהוג לסגור מסעדות וחנויות בין השעות 15:00 ל 18:00-19:00).
בלית ברירה אכלנו במקדונלדס (מסתבר שיש להם מנה צמחונית לא רעה בכלל - \"צ\'יזבורגר\" צמחוני).
לקחנו את הרכב מהמלון ונסענו למכבסה בשירות עצמי (הצטברו לנו לא מעט בגדים בשבוע האחרון) ואחרי כשעה (של כביסה + ייבוש) נסענו למלון החדש.
התארגנו מעט ונסענו (שוב) לעיר העתיקה (החננו את הרכב במלון הישן :P).
עברנו בארנה ובמגדל למברטי וראינו אותם בחושך ולאחר מכן אכלנו ארוחת ערב בכיכר erbe‬‬ ‫‪delle‬‬  (כמובן שקינחנו בגלידה).
