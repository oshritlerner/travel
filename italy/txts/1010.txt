התעוררנו בשעה 08:00, אכלנו ארוחת בוקר בחדר ונסענו לתחנת Termini.
בתחנה ניסינו להבין איך בדיוק מגיעים לשדה התעופה (ברכבת) ואחרי שהסתבכנו מעט, החלטנו לוותר על זה (לעת עתה) ולהמשיך ב\"תוכניות\" שלנו להיום.
חיכינו מעט לאוטובוס ונסענו ל Porta Di Roma - קניון גדול מחוץ למרכז העיר.
אחרי נסיעה של כשעה וחצי הגענו לקניון והתחלנו להסתובב בו.
המטרה של הביקור בקניון הייתה בעיקר לקנות לרונן נעליים חדשות (עמדנו במשימה!!).
בצהריים נכנסנו לסופרמרקט גדול בקניון וקנינו לנו גבינות, לחמניות וירקות לארוחת צהריים.
אחרי ארוחת הצהריים הסתובבנו עוד מעט בקניון ולאחר מכן חזרנו לתחנת Termini. 
משם המשכנו לאטרקציה האחרונה (מבחינתנו) ברומא ובטיול בכלל - כנסיית San Pietro in Vincoli. הביקור בכנסייה היה קצר מאוד ואחריו חזרנו למלון.
במלון התחלנו לארוז לקראת הטיסה של מחר ולקראת ערב נסענו לאזור הקולסאום לראות אותו מואר בחושך.
לצערנו המבנה לא היה ממש מואר והגשם לא ממש הוסיף לשהות במקום.
המשכנו ברגל לעבר הגטו היהודי ואכלנו במקום ארוחת ערב.
חזרנו למלון והמשכנו לארוז את התיקים.
