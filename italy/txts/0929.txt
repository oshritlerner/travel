התעוררנו בבוקר, אכלנו ארוחת בוקר בחדר (בבית חווה) כשמסביבנו נוף יפיפה של כרמים ומטעי זיתים. 
התחלנו את היום בהליכה לעבר מרכז העיירה San Gimignano. טיילנו ברחובות העתיקים שבה וביקרנו בחלק מהאטרקציות שבעיירה (כנסייה ושני מוזיאונים).
בנוסף, עלינו על המגדל הגבוה בעיירה כדי לצפות בנוף שמסביב (כדי לעלות למגדל \"נאלצנו\" להכנס למוזיאון לא כל כך מעניין).
המשכנו לטייל בעיירה עד לשעת הצהריים ובצהריים עשינו הפסקה לארוחת צהריים (הפסקה ארוכה מדי - השרות במסעדה היה נוראי). 
המשכנו להסתובב מעט בעיירה ולאחר מכן חזרנו אל הרכב שהשארנו בבית החווה.
מבית החווה נסענו ל-Poggibonsi ובדרך עצרנו בכרם עם אשכולות ענבים גדולים (לקחנו אחד לדרך). 
כשהגענו למלון ב-Poggibonsi נחנו בו עד לערב ובערב יצאנו לאכול ארוחת ערב טעימה במסעדה מקומית. 
