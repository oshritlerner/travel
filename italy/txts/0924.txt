קמנו בשעה 07:30, התארגנו, אכלנו ארוחת בוקר במלון ויצאנו לדרך לכיוון  La Spezia. את הדרך עשינו באוטוסטרדה מה שקיצר לנו משמעותית את זמן הנסיעה. 
מצאנו סמקרה חנייה (חינם) וקנינו כרטיסי נסיעה לרכבת (שמאפשרים גם כניסה למסלולי ההליכה) לחמשת הכפרים. 
בהתחלה נסענו ל  Riomagiore שם גם אכלנו את ארוחת הצהריים. לאחר מכן רצינו ללכת בדרך המפורסמת (דרך האוהבים) לכפר השני, Manarola אך לצערנו היא היתה חסומה. 
החלטנו לנסוע לשם ברכבת (לפחות התכוונו לנסוע לשם), אז עלינו על הרכבת (שהתברר שלא הייתה הרכבת הנכונה) שהובילה אותנו ל  Monterosso (התכוונו להגיע לשם מחר).  טיילנו במקום, נחנו מול חוף הים וחזרנו אל La Spezia (אחרי שחיכינו יותר מחצי שעה לרכבת). 
מ  La Spezia נסענו ל\"מלון\" שהזמנו בו חדר ללילה. 
מכיוון שהמחירים ללינה באזור נורא יקרים חשבנו שלא יהיה נורא לנסוע 20 דקות למלון בעיירה סמוכה. את הדרך (כ 20 דקות נסיעה) עשינו בדרך כפרית בפיתולים רבים בעלייה. 
כשהגענו למקום (במזל מצאנו את המקום כי לא היה ממש שילוט למקום), לא היה מי שייקבל אותנו וקיבלנו את המפתחות לחדר מזוג נוסף שהתארח במקום. 
בסך הכל המקום היה בסדר גמור (מלבד לעובדה שלא היה בו אינטרנט וקליטה לטלפון). 

